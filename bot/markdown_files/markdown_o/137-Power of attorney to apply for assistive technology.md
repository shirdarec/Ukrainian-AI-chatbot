#Power of attorney to apply for assistive technology
You can authorize an assistive technology agent to apply for assistive technology on your behalf.
Har du behov for kortvarig utlån av hjelpemidler, må du ta kontakt med ergoterapitjenesten i din kommune.

 I tillegg til de generelle vilkårene, er det ulike spesifikke vilkår knyttet til bestemte hjelpemidler eller hjelpemiddeltyper. Disse kan du få mer informasjon om på sidene om disse hjelpemidlene.

 Hvis du har en funksjonsnedsettelse kan du få hjelp av NAV Hjelpemiddelsentral. Du kan få:

 * [tilrettelegging og råd](/hjelpemidler) om tilrettelegging i arbeid, barnehage, skole og dagligliv
* [låne hjelpemidler](/hjelpemidler) for syn, hørsel, lese- og skrivevansker, kognitive vansker, vansker med tale og språk, tilrettelegging av bolig, vansker med bevegelse og forflytning.
* [førerhund](/forerhund)
* [lese- og sekretærhjelp](/samarbeidspartner/optiker/lese-og-sekretarhjelp) for blinde og svaksynte
* [tolking for døve, døvblinde og hørselshemmede](/redirects/tolk)
* stønad til [bil, spesialutstyr til bil og tilpasning av bil](/no/person/hjelpemidler/hjelpemidler-og-tilrettelegging/bil-og-spesialutstyr)

 På [kunnskapsbanken.net](https://www.kunnskapsbanken.net "www.kunnkapsbanken.net") kan du lese mer om tilrettelegging i ulike situasjoner.

 Du kan også få [høreapparat](/horeapparat), [grunnmønster](/grunnmonster),  [seksualtekniske hjelpemidler](/seksualtekniskehjelpemidler), [proteser, ortoser, ortopediske sko og parykk](/protese-ortose-ortopediskesko-parykk) av NAV. Disse hjelpemidlene har andre søknadsprosedyrer og dokumentasjonskrav enn hjelpemidlene du kan låne av NAV Hjelpemiddelsentral. Du vil finne informasjon om dette inne på sidene til hver enkelt av hjelpemiddeltypene.

 Se [Folketrygdloven kap. 10: Stønad for å kompensere for utgifter til bedring av arbeidsevnen og funksjonsevnen i dagliglivet](https://lovdata.no/nav/folketrygdloven/kap10)

 Når du søker på vegne av noen, må den du søker for signere enten selve søknadsskjemaet eller et fullmaktsskjema. Dette skjemaet finner du også i skjemaoversikten for samarbeidspartnere.

 [Søknadsskjema og fullmaktsskjema finner du i skjemaoversikten](/soknader).

 For å velge riktig hjelpemiddel, er det viktig at en fagperson kartlegger hvilken funksjon og hva slags behov du har. Vi anbefaler også at du får hjelp til å skrive selve søknaden. I mange tilfeller er det krav om omfattende dokumentasjon, beskrivelse og begrunnelse av behovet. For en del hjelpemidler er det også krav om utfylling av bestemte tilleggsskjema, der NAV ber om informasjon om for eksempel kroppsmål eller tilleggsvansker. 

 Hvem som kan hjelpe deg, kommer an på hva slags hjelpemiddel du har behov for. Det varierer også ut fra hvilken type situasjon du trenger hjelpemiddelet i:

  Når du lar en fagperson søke på dine vegne, må du enten signere søknaden selv, eller fylle ut et fullmaktsskjema. Din signatur på fullmaktsskjemaet vil da erstatte signaturen på selve søknadsskjemaet. 

 Hvis du ikke kan signere selv, eller hvis noen andre søker på dine vegne, finnes det følgende alternativer:

 * Hvis du ikke kan skrive under på grunn av fysiske begrensninger, kan du signere søknaden «med påholden penn». Underskriften skal da etterfølges av merknaden «m.p.p.».
* Dersom det er forhold som gjør at du heller ikke kan skrive under med påholden penn, godtar vi underskrift fra en nær pårørende (eks. ektefelle eller barn).
* Hvis du skal søke for eget barn under 18 år, signerer du på barnets vegne.
* Hvis du skal søke for en person du er verge for, signerer du på vegne av personen. Du må da legge ved en kopi av vergeattesten.
* Du kan signere et fullmaktsskjema, som bekrefter at en hjelpemiddelformidler søker på dine vegne. Ved å signere på et fullmaktsskjema bekrefter du at det er du som søker om hjelpemidler, og at en kommunal formidler fyller ut og sender søknad på dine vegne. Den som skriver søknaden på vegne av deg skal ha informert deg om dine rettigheter og plikter og hva det søkes om. Fullmaktsskjemaet kan også signeres av foreldre, verger, nære pårørende eller med påholden penn, i situasjoner som beskrevet over.

 #### Innlagt på institusjon

 Dersom søker som ikke selv kan signere er innlagt på institusjon og det ikke er nære pårørende i nærheten, godtar vi at ansatte på institusjonen underskriver på vegne av søker. Underskriften må «bekreftes» med et stempel som viser at vedkommende er ansatt ved institusjonen. MEN: underskrift fra en ansatt godtas kun på en førstegangssøknad. Dersom vi mottar flere søknader hvor ansatt har skrevet under, stiller vi krav om at det oppnevnes en verge/hjelpeverge for vedkommende.

 #### Fosterforeldre og samboere

 Vi godtar søknader og klager hvor en av fosterforeldrene har underskrevet på vegne av sitt fosterbarn, selv om det formelt sett er barnevernet som har overtatt omsorgen for barnet. Vi kan i slike tilfeller ha en medunderskrift av barnevernsmyndighetene. En søknad/klage kan imidlertid fremsettes av barnevernsmyndighetene (kommunen) alene.

 Samboerskap som samlivsform likestilles ikke med ekteskap når det gjelder underskrift. Her kreves det en muntlig eller skriftlig fullmakt.

 #### Bekreftelse

 Ved å skrive under på søknad eller fullmakt bekrefter du at du er kjent med følgende:

 * Utlånte hjelpemidler er Arbeids- og velferdsetatens eiendom og skal tas godt vare på.
* Du kan ikke kreve at hjelpemidlene du får utlevert er ubrukte eller av et bestemt merke.
* Når du ikke har bruk for et hjelpemiddel lenger, skal det leveres tilbake. Les mer om utlevering og tilbakelevering.

 Søknader som ikke er underskrevet er ikke gyldige, og kan derfor ikke behandles.

 Her kan du lese om [hvordan personopplysningene dine blir behandlet av NAV](https://www.nav.no/no/person/hjelpemidler/hjelpemidler-og-tilrettelegging/hjelpemidler/om-hjelpemidler/behandling-av-personopplysninger-pa-hjelpemiddelomradet) når du får hjelp til å søke om hjelpemidler.

 Du kan bli erstatningspliktig hvis du påfører personer eller eiendom skade med rullestol eller scooter. For elektrisk rullestol og scooter bør du derfor tegne ansvarsforsikring som dekker ansvar ved erstatningskrav, i tilfelle det skjer et uhell. Du må selv finne informasjon om egnet forsikring.

 Informasjon om assistanse på reise

 * [fra VY](https://www.vy.no/kundeservice/sporsmal-og-svar/sporsmal-og-svar-om-tog/bagasje-og-spesielle-behov)
* [fra Avinor](https://avinor.no/flyplass/praktisk-informasjon/planlegg-reisen/assistanse/bestill-assistanse)

 [Skjema for bytte finner du i skjemaoversikten](/soknader). Søk opp den hjelpemiddeltypen du har og skal bytte, så kommer det opp lenke til riktig bytteskjema.

 NAV Hjelpemidler og tilrettelegging samarbeider med brukerorganisasjonene i utviklingen av tjenestene våre. Her kan du lese om [brukerutvalget og hvordan vi jobber med brukerdrevet tjenesteutvikling](/no/person/hjelpemidler/hjelpemidler-og-tilrettelegging/brukermedvirkning/brukerutvalget-pa-hjelpemiddelomradet)

 