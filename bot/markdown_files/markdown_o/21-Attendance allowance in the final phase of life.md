#Attendance allowance in the final phase of life
Ensures you income during absence from work when you have to take care of a person who is at the end of life.
#### Når flere pleier samtidig

 Hvis dere er flere som pleier, kan dere dele pleiepengene fra NAV. Det betyr at dere kan dele inntil 60 dager pleiepenger. 

 Hvis dere er flere enn to som pleier, kan pleiepengene deles ut fra når hver av dere pleier. Det kan for eksempel være at dere bytter på å pleie gjennom dagen, eller pleier ulike dager.

 Det er også mulig at to personer pleier samtidig, og derfor kan få fulle pleiepenger for samme periode. Da vil kvoten på 60 dager brukes opp raskere, avhengig av hvor mye pleiepenger man søker om. 

 Du kan få pleiepenger i opptil 60 dager for en pleietrengende i livets sluttfase. Hvis det er flere som deler på pleien, har dere altså 60 dager å dele på til sammen. 

 [Se egne regler hvis du oppholder deg utenfor EØS](https://www.nav.no/pleiepenger-sluttfase#utland)

 Pleiepengene trenger ikke å bli tatt ut sammenhengende, og du kan kombinere pleiepenger med jobb slik at de 60 dagene med pleiepenger blir fordelt over en lengre periode.

 Pleiepengene skal dekke inntekten du vanligvis har opptil 6 ganger grunnbeløpet, som tilsvarer en årslønn på  kroner.

Her kan du lese om hvordan pleiepenger fastsettes i din situasjon:

Hvor mye pleiepenger du får utbetalt ser du på [Min side](https://idporten.difi.no/opensso/UI/Login?realm=/norge.no&spEntityID=oidc.difi.no&service=IDPortenLevel3List&goto=http://idporten.difi.no/opensso/SSORedirect/metaAlias/norge.no/idp4?ReqID%3D_46d340347196add94980569ed59695ba%26index%3Dnull%26acsURL%3Dhttps://oidc.difi.no:443/idporten-oidc-provider/assertionconsumer%26spEntityID%3Doidc.difi.no%26binding%3Durn:oasis:names:tc:SAML:2.0:bindings:HTTP-POST), under utbetalingsoversikten.

NAV sender ikke utbetalingsmeldinger til digital postkasse eller i posten, du finner dem på [Min side](https://idporten.difi.no/opensso/UI/Login?realm=/norge.no&spEntityID=oidc.difi.no&service=IDPortenLevel3List&goto=http://idporten.difi.no/opensso/SSORedirect/metaAlias/norge.no/idp4?ReqID%3D_46d340347196add94980569ed59695ba%26index%3Dnull%26acsURL%3Dhttps://oidc.difi.no:443/idporten-oidc-provider/assertionconsumer%26spEntityID%3Doidc.difi.no%26binding%3Durn:oasis:names:tc:SAML:2.0:bindings:HTTP-POST).

Arbeidsgiveren din kan utbetale pleiepengene og kreve refusjon fra NAV etterpå. Hvis arbeidsgiveren ikke ønsker å gjøre dette, får du utbetalingen direkte fra NAV.

### Utbetaling for søknader som nylig er behandlet

### Feriepenger

### Skatt

Dager du pleier, og ikke jobber, utbetaler vi fulle pleiepenger.  
   
 Du kan kombinere pleiepenger i livets sluttfase med å jobbe, hvis dette passer inn i din situasjon. I disse tilfellene graderes pleiepengene. Det betyr at pleiepengene reduseres i forhold til hvor mye du jobber. Det utbetales ikke pleiepenger for dager du har mindre enn 20 prosent fravær fra jobb. 

 Hvis du skal søke om en lengre eller ny periode med pleiepenger, må du sende en ny søknad. Du trenger ikke å legge ved legeerklæring, hvis du tidligere har fått pleiepenger for den pleietrengende.

  #### Du må melde fra hvis:

 * den du pleier blir innlagt
* du vil stanse pleiepengene
* du jobber mer eller mindre enn det du informerte om i søknaden
* du har endringer i arbeids- eller inntektssituasjon. Det kan for eksempel være at du endrer stillingsprosent, får omsorgsstønad eller får ny jobb.
* du skal til et land utenfor EØS.

 Du melder fra om endringer ved å skrive en beskjed til oss. 

  Du kan søke om pleiepenger for å pleie en i livets sluttfase som ikke bor i Norge. 

 Hvis du skal reise til et land utenfor EØS må du gi beskjed til NAV.

 Du må gi beskjed fordi vi må vite:

 * Om du er sammen med den du pleier i tiden du reiser
* Hvilket land du/dere skal reise til
* I hvilken periode du/dere skal være i utlandet

 Når du reiser utenfor EØS, kan du få pleiepenger i opptil 8 uker i løpet av en 12 måneders periode.

 Du melder fra ved å skrive en beskjed til til oss.  
   
 

 Du bruker samme søknad når du søker første gang, og hvis du senere skal informere om nye perioder med pleiepenger. 

 ### Inntektsopplysninger

 **Er du arbeidstaker** må arbeidsgiver sende [inntektsmelding](https://www.nav.no/no/bedrift/tjenester-og-skjemaer/nav-og-altinn-tjenester/inntektsmelding) når du

 * søker for første gang
* søker på nytt etter et opphold i pleiepengene på 4 uker eller mer
* søker på nytt etter et opphold på mindre enn 4 uker, og det er endring i inntekten

 Vi kan ikke behandle søknaden din hvis vi ikke får inntektsmelding fra arbeidsgiver. 

 **Får du utbetalt penger fra NAV**, trenger du ikke legge ved dokumentasjon på dette.

 **Er du midlertidig ute av arbeid**, legger du ved skjemaet [Krav om sykepenger - midlertidig ute av inntektsgivende arbeid](https://www.nav.no/soknader/nb/person/helse/sykepenger#NAV084705) sammen med søknaden.

 ### Legeerklæring

 En lege må bekrefte at den du skal pleie er i livets sluttfase. Med dette menes at sannsynlig gjenværende levetid er begrenset, gjerne definert som måneder eller uker.

 Vi trenger kun én legeerklæring. Det vil si at hvis du eller en annen søker allerede har sendt en slik legeerklæring, kan du bare gå videre i søknaden uten å laste opp noe.

 ### Søknadsfrist

 NAV kan som hovedregel utbetale pleiepenger inntil tre måneder tilbake i tid fra vi får søknaden din. Skal du for eksempel ha pleiepenger fra 15. juni til 21. juni, må NAV ha søknaden senest i løpet av september.

 ### Når får du svar på søknaden?

 Du får skriftlig vedtak når søknaden er behandlet. 

 