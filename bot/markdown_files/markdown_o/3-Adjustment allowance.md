#Adjustment allowance
Secures income for a period if you lose your spouse, partner or cohabitant with common children.
Retten til omstillingsstønad avhenger av om dere var gift, samboere, separert eller skilt da dødsfallet skjedde.

 #### **Hvis dere var gift eller separert**

 Hvis dere var gift eller separert da dødsfallet skjedde, kan du ha rett til omstillingsstønad hvis noe av dette gjelder:

 * Ekteskapet varte i minst 5 år.
* Dere har eller har hatt felles barn.
* Dere var gift i mindre enn 5 år, men du hadde minst 50 prosent omsorg for barn under 18 år. Dette gjelder alle barn du har omsorg for, ikke bare felles barn.

 Separasjon er likestilt med å være gift i denne sammenhengen.

 #### **Hvis dere var samboere**

 Hvis dere var samboere da dødsfallet skjedde, kan du ha rett til omstillingsstønad hvis noe av dette gjelder:

 * Dere har eller har hatt felles barn.
* Dere var samboere i mer enn 5 år, og tidligere var gift med hverandre.

 #### **Hvis dere var skilt**

 Hvis du var skilt fra avdøde, kan du ha rett til omstillingsstønad hvis:

 * Ekteskapet varte i minst 25 år, eller i minst 15 år hvis dere har eller har hatt felles barn.
* Du må i tillegg være helt eller i hovedsak forsørget av bidrag fra den avdøde.

 Du kan ikke få omstillingsstønad hvis du gifter deg på nytt eller får barn med en samboer. Du kan heller ikke få stønaden hvis du blir samboer med en du tidligere har vært gift med eller har/har hatt felles barn med.

 Den avdøde må som hovedregel ha vært medlem i folketrygden de siste 5 årene før dødsfallet. I noen tilfeller kan medlemskap i trygdeordninger i andre EØS-land telle likt som medlemskap i folketrygden.

 En gjenlevende partner har samme rettigheter som en gjenlevende ektefelle.

 ### Får du eller skal du søke om andre ytelser fra NAV?

 Les mer om hvilke [ytelser som kan kombineres med stønaden](/omstillingsstonad#andre-stonader).

 ### Dødsfall ved yrkesskade eller yrkessykdom

 Når et dødsfall skyldes en godkjent yrkesskade eller yrkessykdom, kan du har rett til omstillingsstønad etter egne regler. For eksempel er kravene til medlemskap i folketrygden mindre omfattende, og krav til ekteskapets varighet eller felles barn gjelder ikke. Du må søke om å få godkjent at [dødsfallet skyldtes yrkesskade eller yrkessykdom](https://www.nav.no/yrkesskade). 

 Full omstillingsstønad er 2,25 ganger [grunnbeløpet i folketrygden](/grunnbelopet) (G),  kroner i året. Det er  kroner i måneden før skatt.

 Inntekten din avgjør hvor mye du kan få. Hvis du tjener mer enn  kroner i året, får du ikke utbetalt omstillingsstønad.

 Stønaden kan bli lavere hvis avdøde har bodd i utlandet.

 Stønaden reguleres 1. mai hvert år.

 Alt du tjener, tar vi med i beregningen vår. Det gjelder også inntekt fra utlandet. Får du stønader fra NAV, er de med i beregningen på samme måte som arbeidsinntekt:

 * dagpenger
* sykepenger
* pleiepenger, omsorgspenger, opplæringspenger
* arbeidsavklaringspenger
* foreldrepenger
* omsorgsstønad og fosterhjemsgodtgjørelse

 Vi reduserer omstillingsstønaden ut ifra inntekten du har eller kan forvente å få i tiden som kommer. Som hovedregel bruker vi inntektsopplysninger du oppgir. I tillegg kan vi hente det arbeidsgiverne dine har meldt inn til offentlige registre. Du finner dette på [skatteetaten.no](https://www.skatteetaten.no/person/).

 6 måneder etter dødsfallet må du være i minst 50 prosent yrkesrettet aktivitet for å ha rett til omstillingsstønad.

 Når det har gått et år etter dødsfallet, kan NAV kreve at du er i yrkesrettet aktivitet på full tid. Målet er at du skal bli i stand til å forsørge deg selv ved eget arbeid.

 #### Du kan fylle aktivitetsplikten hvis du

 * jobber
* er selvstendig næringsdrivende
* etablerer egen virksomhet
* tar utdanning
* er reell arbeidssøker
* har fått tilbud om jobb

 #### Kan du ikke jobbe eller ta utdanning?

 Hvis du ikke kan jobbe eller være i annen godkjent aktivitet, må du dokumentere dette**.**

 Du kan få stønad hvis du ikke kan jobbe, studere eller søke arbeid på grunn av egen sykdom. Dette gjelder også hvis du har sykt barn, mangler barnepass eller har barn som trenger særlig tilsyn. 

 #### Hva skjer hvis du ikke fyller aktivitetsplikten?

 Hvis du ikke fyller aktivitetsplikten, kan utbetalingen av stønaden stoppe inntil vilkårene er oppfylt igjen.

 Det blir midlertidig stans av utbetalingene dine hvis du

 * sier nei til jobb
* sier nei til å delta i, eller slutter i et arbeidsmarkedstiltak
* sier opp, eller på andre måter slutter i jobben din
* blir avskjediget eller sagt opp på grunn av forhold som du selv er skyld i

 NAV må kunne komme i kontakt med deg for å følge deg opp ved behov. Får vi ikke kontakt med deg, kan vi stoppe stønaden din.

 NAV tilbyr ulike tjenester og støtteordninger for deg som trenger hjelp til å få jobb: 

  Her finner du ledige jobber og gode jobbsøkertips:

  NAV tilbyr ulike støtteordninger for deg som trenger utdanning for å få jobb og forsørge deg selv:

 For å ha rett til omstillingsstønad under utdanning, må denne utdanningen være nødvendig for at du skal kunne komme i jobb og forsørge deg selv.

 Vi vurderer utdanningen du vil ta når du søker om stønad eller når du allerede får stønad og skal begynne i utdanning. Da vurderer vi

 * hva som er målet med utdanningen din
* om det er nødvendig med utdanning for å kunne nå målet ditt
* om utdanningen er hensiktsmessig. Da vurderer vi blant annet både arbeidsmarkedets behov og dine muligheter.

 Har du allerede en utdanning som gjør deg kvalifisert til et yrke eller som kan brukes i flere yrker, vil du som hovedregel ikke få støtte til mer utdanning.

 Vi kan gjøre unntak hvis du har en utdanning eller yrkeserfaring som ikke lenger er relevant i dagens arbeidsmarked. Høgskole- eller universitetsutdanning blir ikke utdatert.

 Vi kan også gjøre unntak fra denne regelen hvis utdanningen din eller yrket ditt ikke er forenlig med omsorgen for barn.

 Hovedregelen er at det er offentlige utdanninger som godkjennes. Bare i helt spesielle tilfeller kan du få godkjent privat utdanning.

 Vi kan også orientere og veilede deg om yrkes- og utdanningsvalg. Vi kan hjelpe deg med å lage en aktivitetsplan, og i en del tilfeller tilby andre tiltak, for eksempel praksisplass eller kurs.

 Utdanningen må være minst halvparten av full tid for å gi rett til omstillingsstønad.

 Når du tar en utdanning som NAV har godkjent, kan du også få stønad til skolepenger. Stønaden dekker utgiftene du har til studieavgift, semesteravgift og eksamensgebyr opp til en grense.

  Du kan få dekket utgifter til læremidler, reise, flytting og ekstra boutgifter i forbindelse med utdanningen. Du kan også få støtte til utgifter til barnepass.

  Du kan vanligvis få omstillingsstønad i inntil 3 år fra måneden etter dødsfallet. Derfor er det viktig at du søker så fort som mulig etter dødsfallet.

 Stønaden kan forlenges med inntil 2 år hvis du [tar utdanning](/omstillingsstonad#utdanning) som er nødvendig og hensiktsmessig.

 Se egne regler for deg som er [født i 1963 eller tidligere og har hatt lav eller ingen inntekt](/omstillingsstonad#1963-lav-inntekt).

 Omstillingsstønaden stopper hvis du

 * gifter deg på nytt
* får barn med en samboer
* blir samboer med en person som du tidligere har vært gift med
* blir samboer med en person du har eller har hatt felles barn med

 Omstillingsstønaden kan også stoppe om du får [andre stønader fra NAV](/omstillingsstonad#andre-stonader-fra-NAV).

 Du kan miste stønaden hvis du [ikke fyller aktivitetsplikten](/omstillingsstonad#aktivitet) eller oppgir feil informasjon.

 [Noen stønader fra NAV](/omstillingsstonad#inntekt) gjør at omstillingsstønaden reduseres på samme måte som når du har arbeidsinntekt.

 Du kan ikke kombinere omstillingsstønad med alderspensjon, full uføretrygd eller AFP i offentlig sektor.

 #### Omstillingsstønad og uføretrygd

 Du kan ikke få omstillingsstønad samtidig med 100 prosent uføretrygd.

 Hvis du har gradert uføretrygd, kan du få omstillingsstønad. Uføretrygden vil bli redusert når du har omstillingsstønad samtidig.

 #### Fra omstillingsstønad til alderspensjon

 Omstillingsstønaden stopper senest når du fyller 67 år, eller hvis du tar ut alderspensjon før du fyller 67 år.

 For å få pensjon etter at du blir 67 år, må du [søke om alderspensjon](/alderspensjon#soke). 

 Hvis du er født før 1963, kan du få [gjenlevenderett i alderspensjonen](/alderspensjon#gjenlevende).

 Hvis du har hatt lav eller ingen inntekt de siste 5 årene før dødsfallet, kan du beholde utbetaling til du blir 67 år.

 Det er arbeidsinntekten din de siste 5 årene før dødsfallet som avgjør om du kan beholde utbetaling.

 #### Hvem kan beholde utbetaling til 67 år?

 Arbeidsinntekten din må har vært under 3 ganger gjennomsnittlig grunnbeløp i folketrygden (G) de 2 siste årene før året for dødsfallet.

 

|  |
| --- |
| Gjennomsnittlig grunnbeløp (G) ganger 3: |
| 2022 | 329 352 kroner |
| 2023 | 348 717 kroner |

 I tillegg må arbeidsinntekten din i de fem kalenderårene før dødsfallet i gjennomsnitt ikke ha vært høyere enn 2 ganger gjennomsnittlig grunnbeløp (G).

 

|  |
| --- |
| Gjennomsnittlig grunnbeløp (G) ganger 2: |
| 2019 | 197 732 kroner |
| 2020 | 201 706 kroner |
| 2021 | 209 432 kroner |
| 2022 | 219 568 kroner |
| 2023 | 232 478 kroner |

 NAV må vite inntekten din for alle 5 årene for å kunne vurdere om du kan beholde utbetaling til du er 67 år. Hvis dødsfallet skjer tidlig på året, kan vi tidligst se om du har rett til utbetaling når tallene fra Skatteetaten er klare mot slutten av samme året.

 Når du søker omstillingsstønad, oppgir du hvor mye du forventer å tjene samtidig som du får stønaden. Omstillingsstønaden blir redusert ut fra dette.

 Om inntekten din endrer seg, må du [melde fra til NAV](/skriv-til-oss).

 Hver høst sjekker NAV inntektsopplysningene i skatteoppgjøret ditt for å se om du har fått utbetalt riktig beløp i omstillingsstønad året før.

 Viser skatteoppgjøret at du har hatt en annen inntekt enn den inntekten vi brukte da vi beregnet stønaden din, vil NAV gjøre en ny beregning. Dette kalles etteroppgjør.

 Hvis du har fått for lite utbetalt, får du en etterbetaling. Har du fått for mye utbetalt, må du betale tilbake.

 Hvis du jobber, har barn, er reell arbeidssøker, går på skole eller studerer, kan du også ha rett til mer støtte fra NAV.

 Etterlattepensjon fra tjenestepensjon og fra andre land kan også være aktuelt for noen.

 Barn som har mistet en eller begge foreldrene, kan få [barnepensjon](/no/person/pensjon/ytelser-til-gjenlevende/barnepensjon).

 Har du barn, kan du ha rett til utvidet barnetrygd.

  Hvis du er i arbeid og har barn, kan du ha rett til stønad til barnetilsyn for gjenlevende.

  Du kan også få stønad til tilsyn av barn hvis du er registrert som reell arbeidssøker.

  Du kan få dekket utgifter til læremidler, reise, flytting og ekstra boutgifter i forbindelse med utdanningen. Du kan også få støtte til utgifter til barnepass.

  Du kan eventuelt også få stønad til skolepenger for gjenlevende ektefelle, samboer eller partner.

  #### **Har den avdøde bodd eller jobbet i utlandet?**

 Hvis avdøde har hatt opptjening i et land Norge har [trygdeavtale](https://www.nav.no/no/person/flere-tema/arbeid-og-opphold-i-norge/relatert-informasjon/medlemskap-i-folketrygden) med, kan du ha rett til stønad fra dette landet.

 #### Tjenestepensjon

 Mange arbeidstakere har en tjenestepensjonsordning. Noen av disse ordningene gir pensjon til etterlatte, ofte med litt andre krav enn det som gjelder for stønader fra folketrygden.

 Ta eventuelt kontakt med den siste arbeidsgiveren til den avdøde, hvis den avdøde var i jobb fram til dødsfallet.

 Omstillingsstønaden blir utbetalt fra måneden etter at du har rett til stønad.

 ### Feriepenger

### Skatt

Skattekortet overføres automatisk fra Skatteetaten til NAV. Hvis du ønsker å endre skattekortet ditt, gjør du dette på [skatteetaten.no](https://www.skatteetaten.no/person/).

 Her kan du sjekke eller [endre kontonummeret](/kontonummer) du har registrert hos NAV.

 Hvis du har konto i en utenlandsk bank, er det et gebyr på hver utbetaling. Det kan også ta litt lengre tid før pengene er på kontoen din.

 #### **Opphold i utlandet**

 Først må du finne ut om du beholder medlemskapet i folketrygden når du oppholder deg i utlandet.

 Hvis du planlegger å være mer enn 12 måneder i utlandet, eller veksler mellom å være i Norge og utlandet, er det viktig at du setter deg inn i hvordan det kan påvirke pensjonen din og retten til helsetjenester i Norge og utlandet.

 Kontakt NAV for å sjekke om du kan beholde pengestøtten under midlertidig opphold i utlandet.

 #### **Planlegger å flytte til utlandet**

 Du må undersøke om du kan beholde omstillingsstønaden om du flytter til utlandet.

 EØS-reglene kan gi deg rett til utbetaling.

 **Beholder du medlemskapet i folketrygden?**

 Hvis du flytter til et annet land, beholder du ikke medlemskapet i folketrygden. Du kan ha rett til helsetjenester i bostedslandet. For mer informasjon om dette kan du kontakte HELFO.

 **Kan du ta med omstillingsstønaden?**

 Hvis du flytter til et [EØS-land](/no/person/flere-tema/arbeid-og-opphold-i-utlandet/relatert-informasjon/eos-landene), får du vanligvis med deg omstillingsstønaden fra folketrygden.

 #### Hvilke land er EØS-land?

 [Se oversikt over EØS-landene.](/no/person/flere-tema/arbeid-og-opphold-i-utlandet/relatert-informasjon/eos-landene)

 Sveits og Færøyene er ikke EØS-land, men EØS-reglene om pensjoner gjelder også i disse landene.

 Trygdeavtaler kan gi deg utvidet rett til utbetaling.

 **Beholder du medlemskapet i folketrygden?**

 Hvis du flytter til et annet land, beholder du ikke medlemskapet i folketrygden, men du kan søke om [frivillig medlemskap](/frivillig-medlemskap). Dette får du hvis du har minst 30 års botid i Norge etter fylte 16 år og minst 10 av årene var umiddelbart før flyttingen til utlandet.

 **Kan du ta med omstillingsstønaden?**

 Etter reglene i folketrygdloven, kan du få med deg omstillingsstønad fra folketrygden dersom du eller avdøde har minst 20 års botid i Norge mellom fylte 16 og 67 år. Dette gjelder uansett hvilket land du flytter til.

 Trygdeavtaler Norge har med andre land kan gi utvidet rett til å få omstillingsstønaden fra folketrygden utbetalt etter flytting til avtalelandet.

 For enkelte grupper er det begrensninger i retten til å få utbetalt omstillingsstønad i utlandet. Dette gjelder de særlige fordelene i beregningen for personer som er gjenlevende etter unge uføre.

 Omstillingsstønad som er gitt etter unntaksreglene om avdødes medlemstid før dødsfallet kan ikke utbetales dersom den gjenlevende flytter fra Norge.

 **Land utenfor EØS-området som Norge har trygdeavtale med**

 Disse landene kan gi utvidet rett til pensjonsutbetaling: USA, Storbritannia, Australia, Israel, India, Canada, Quebec, Tyrkia, Chile, Bosnia-Hercegovina, Serbia og Montenegro.

 Folketrygdloven kan gi deg rett til utbetaling i utlandet.

 **Beholder du medlemskapet i folketrygden?**

 Hvis du flytter til et annet land, beholder du ikke medlemskapet i folketrygden, men du kan søke om [frivillig medlemskap](/frivillig-medlemskap). Dette får du hvis du har minst 30 års botid i Norge etter fylte 16 år og minst 10 av årene var umiddelbart før flyttingen til utlandet.

 **Kan du ta med omstillingsstønaden?**

 Etter reglene i folketrygdloven, kan du få med deg omstillingsstønad fra folketrygden dersom du eller avdøde har minst 20 års botid i Norge mellom fylte 16 og 67 år. Dette gjelder uansett hvilket land du flytter til.

 ### Plikter ved flytting til utlandet

 Ved flytting til utlandet må du

 * sende beskjed til NAV
* melde fra til folkeregisteret
* kontakte Skatteetaten angående skatteplikt

 Les mer på [Helsenorge](https://www.helsenorge.no/bo-i-utlandet/) om hva som gjelder for helsetjenester hvis du flytter til utlandet.

 ### For deg som kommer til Norge

 Du må som hovedregel være [medlem i folketrygden](/no/person/flere-tema/arbeid-og-opphold-i-norge/relatert-informasjon/medlemskap-i-folketrygden) for å ha rett til omstillingsstønad. 

  * du begynner i arbeid
* arbeidssituasjonen din endrer seg
* du får innvilget andre stønader fra NAV
* uføretrygden din endrer seg
* du ikke lenger er arbeidssøker
* du endrer, avbryter eller reduserer omfanget av utdanningen din
* du gifter deg eller inngår partnerskap
* du blir samboer med en du tidligere har vært gift med eller har barn med
* du får barn med ny samboer
* du skal oppholde deg i utlandet

 ### Barnepensjon

  Barn du har felles med avdøde, kan ha rett til barnepensjon. Du kan søke om barnepensjon i samme søknad som omstillingsstønad.

   ### Etter at du har søkt

  