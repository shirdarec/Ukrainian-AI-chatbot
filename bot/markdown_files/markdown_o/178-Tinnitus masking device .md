#Tinnitus masking device 
Creates a countersound to suppress tinnitus (also called ringing in the ears) when it is quiet or when you want to sleep.
Du kan få tinnitusmaskerer hvis du har  varig tinnitus. 

Med varig menes at du har hatt tinnitus i over to år, eller at du har permanent tinnitus.

* Diagnosen må være bekreftet av en øre-nese-halsspesialist (ØNH-spesialist).
* Du må være i stand til å bruke tinnitusmaskereren.
* Tinnitusmaskereren må være nødvendig og nyttig for å redusere plagene du har på grunn av tinnitus.
* Du må være [medlem i folketrygden](/no/person/flere-tema/arbeid-og-opphold-i-norge/relatert-informasjon/medlemskap-i-folketrygden)
Tinnitusmaskerer finnes som ørehengt og frittstående hjelpemiddel. Den frittstående tinnitusmaskereren er en bordhøyttaler. 

 Som tilbehør til frittstående bordhøyttaler, kan du koble til en liten høyttaler som kan legges i eller under hodeputen. Da vil ikke motlyden fra tinnitusmaskereren forstyrre andre i samme rom. Dette kalles tinnituspute, pillowspeaker eller pillowmasker. 

 Det finnes flere varianter av tinnitusmaskerere, og din øre-nese-halsspesialist vil hjelpe deg å finne den som passer best for deg.

 Hvis du har høreapparat så finnes tinnitusmaskerere også som tilbehør eller programvare til høreapparat. [Dette kan du lese om på siden vår om tilbehør til høreapparat.](/tilbehor-til-horeapparat)

I noen tilfeller vil spesialisten mene at du trenge en type tinnitusmaskerer som overstiger fastsatt maksgrense. Da må du selv betale overskytende beløp (det vil si differansen mellom beløpsgrensen og prisen på apparatet). Hvis du er barn under 18 år eller har yrkesskade, og du har behov for dyrere utstyr, trenger du ikke betale det overskytende beløpet. 

 Hvis du ønsker å ha ekstra lader eller batteri, må du betale for dette selv.

 Du kan få dekket reiseutgifter til og fra ØNH-spesialist eller hørselssentral gjennom [pasientreiser.no](https://pasientreiser.no/).

 Du kan ikke få refundert utgifter til tinnitusmaskerer som du har kjøpt, for eksempel fra leverandør eller en privat audiograf.

 Du får skriftlig vedtak når søknaden er behandlet.

Hvis tinnitusmaskereren trenger reparasjon, må du kontakte leverandøren, eller der du fikk apparatet. NAV vil som hovedregel dekke reparasjonen.

 Er du under 18 år kan du også få dekket utgifter til service.

 Tinnitusmaskereren er din eiendel, og vi anbefaler at du forsikrer den.

 Dersom tinnitusmaskereren blir mistet, ødelagt eller stjålet dekker ikke NAV ny før det har gått 6 år siden du sist fikk tinnitusmaskerer. 

 Hvis du er under 18 år og mister en tinnitusmaskerer under lek eller aktivitet, kan du be ØNH-spesialisten eller hørselssentralen om å søke NAV om en ny til deg. 

 Du kan få stønad til ny tinnitusmaskerer før det har fått 6 år hvis:

 * tinnitusen har endret seg, slik at det er nødvendig for deg å bytte tinnitusmaskerer,
* tinnitusmaskereren du har, aldri har fungert godt nok og det er utviklet en ny tinnitusmaskerer som fungerer vesentlig bedre for deg, eller
* du ikke lenger kan betjene tinnitusmaskereren du har.

 