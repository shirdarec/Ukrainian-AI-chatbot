#Follow up
Measures when you need comprehensive support to find or keep a job.
Du kan få tilbud om dette tiltaket hvis du trenger støtte for å klare å skaffe eller beholde en jobb.

 Tiltaket skal tilpasses dine behov ut fra mulighetene dine på arbeidsmarkedet.

 Du kan blant annet få veiledning, råd og bistand til

 * jobbsøking og karriereveiledning
* tilpasning og tilrettelegging av arbeidet og arbeidssituasjonen
* praktiske oppgaver knyttet til arbeid
* opplæring i sosiale og arbeidsrelaterte ferdigheter i arbeidslivet

 NAV har avtale med en rekke veiledere som kan være den støtten du trenger i en overgangsperiode.

 ### Når du har et arbeidsforhold

 Hvis du allerede er i et arbeidsforhold, for eksempel hvis du er sykmeldt, skal oppfølgingen foregå i tilknytning til jobben din.

 Hvis det viser seg at det ikke er aktuelt å gå tilbake til det arbeidsforholdet du har nå, får du oppfølging med sikte på at du skal få en annen jobb.

 Før tiltaket starter, må NAV ha fått en oppfølgingsplan der arbeidsgiveren din dokumenterer at bedriftsinterne tiltak er forsøkt eller vurdert, men ikke er mulig å gjennomføre.

 ### Når du ikke har et arbeidsforhold

 Hvis du ikke har et arbeidsforhold, vil oppfølgingen være aktiviteter for å styrke kompetansen og motivasjonen din som jobbsøker og hjelp til å søke og stå i jobb.

 Du får nødvendig og tilstrekkelig oppfølging både i jobbsøkingsfasen og i startfasen av ordinært arbeid, og om nødvendig får du hjelp med tilrettelegging av arbeidssituasjonen.

 Oppfølging kan ha en varighet på opptil 6 måneder. Tiltaket kan forlenges med ytterligere 6 måneder, og ved særlige behov i inntil 3 år.

 Hvis du er sykmeldt og får tilbud om avklaring, skal behandleren som sykmeldte deg få informasjon om det.

 Hvis du allerede får sykepenger eller arbeidsavklaringspenger, beholder du pengestøtten mens du deltar på tiltaket.

   Hvis du ikke får pengestøtte fra NAV, kan du ha rett til tiltakspenger. Tiltakspengene skal blant annet dekke de daglige utgiftene dine mens du deltar på tiltaket.

  