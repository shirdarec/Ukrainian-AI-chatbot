#Grants for the purchase of a PC or tablet in case of reading and writing difficulties
Provides financial support for children with specific reading and writing difficulties such as dyslexia.
Du kan få tilskudd til kjøp av PC eller nettbrett hvis du:

 * er elev i grunnskolen
* har spesifikke lese- og skrivevansker som dysleksi
* kan dokumentere at du har behov for pc eller nettbrett til skolearbeidet.

 Du vil ikke få dette tilskuddet hvis behovet ditt kan dekkes av utstyr som skolen tilbyr ved personlig utlån. Hvis du ikke har nok nytte av utstyret skolen tilbyr, må skolen eller PP-tjenesten dokumentere og begrunne dette.

 Se hva som gjelder for ulike lese- og skrivevansker:

 Du kan få tilskudd til å kjøpe PC eller nettbrett. 

 * Tilskuddet skal gå til å dekke PC eller nettbrett når du har spesifikke lese- eller skrivevansker, og skolens utstyr ikke dekker behovet ditt.
* Du kjøper produktene selv.
* Du trenger ikke å levere kvittering eller annen dokumentasjon på det du har kjøpt.
* Tilskuddet er et fast beløp, og du kan søke om nytt tilskudd etter fire år.

 Programvare som er innebygd i pc-en, vil ofte dekke behovet for lese- og skrivestøtte. Når dette ikke er tilfellet, kan du søke NAV om forsterket lese- og skrivestøtteprogram.

 Søknaden må beskrive  undervisningen, og hvorfor det er nødvendig med datahjelpemidler.

 Du må oppgi et navn på  en som har oppfølgingsansvar for hjelpemiddelet.

 Kontaktperson ved skolen må bekrefte at PC eller nettbrett skal inngå i det pedagogiske opplegget ved skolen.

 Søknaden bør fylles ut av en fagperson ved skolen eller PPT.

 Foresatte må signere søknaden.

 #### Ikke alle punkter skal fylles ut

 Skjemaet du kommer til er et skjema som gjelder flere ordninger. For å søke om tilskudd til PC eller nettbrett er det derfor ikke nødvendig å fylle ut følgende punkter:

 * Punkt 2. Gjelder
* Punkt 3. Boform
* Punkt 4. Fastlege
* Punkt 6. Liste over produkter som søkes

 Samme skjema brukes på mange  ulike områder, selv om det heter "bevegelse".

 Dokumentasjon fra PPT eller skole:

 * at du har spesifikke lese- eller skrivevansker
* at behovet ikke dekkes av utstyr som skolen tilbyr av personlig utlån.

  Du får skriftlig svar når NAV Hjelpemiddelsentral har behandlet søknaden.

 