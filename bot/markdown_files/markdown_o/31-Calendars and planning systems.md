#Calendars and planning systems
Calendars and planning systems, for those who need support with structure, predictability and overview.
Hjelpemidlene kan være aktuelle for deg som har utfordringer med å planlegge, strukturere, organisere og huske avtaler.

 Løsningene kan være hensiktsmessig for deg som har vansker med å ta initiativ og komme i gang med aktiviteter, eller som trenger visuell støtte for å ha oversikt over tiden, dagen og uken.

 Du kan få løsninger med mulighet for å legge inn enkel og individuell informasjon til kalendere og planleggingssystemer.

 Systemene har flere funksjoner og alternativer for å tilpasse og strukturere tid og aktiviteter.

 Det finnes løsninger som installeres på smarttelefoner, nettbrett eller egne skjermer du kan ha på bordet eller montere på veggen.

 Eksempler på kalender- og planleggingssystemer:

 * Tidsmarkør som viser hvor man er i døgnet, inkludert om det er natt eller dag
* Dagsplanlegger som gir tilpasset oversikt og struktur over dagens aktiviteter
* Kalender som visualiserer og gir påminnelse om avtaler og aktiviteter
* Digital kalender som viser klokkeslett, ukedag og tid på døgnet på en enkel måte (analog og digital klokkevisning)

 Du kan lese mer om [de vanligste kalender- og planleggingssystemene på finnhjelpemiddel.nav.no](https://finnhjelpemiddel.nav.no/rammeavtale/de45889f-e4cd-45a2-9b36-5652594e1fba).

 Her kan du se [produktvideoer av relevante hjelpemidler som NAV låner ut (kunnskapsbanken.net)](https://www.kunnskapsbanken.net/produktvideoer-om-kalendere-dagsplanleggere-og-tidtakere/).

 NAV dekker ikke produkter som finnes i vanlig handel, for eksempel smarttelefoner eller nettbrett.

 Du får låne hjelpemidlene av NAV Hjelpemiddelsentral.

 Se hvordan du går frem i ulike situasjoner:

   Du kan få innvilget hjelpemiddelet skriftlig eller muntlig. Avslag gis alltid skriftlig.

 Vanskeligheter med ladekabel er et kjent problem. Det kan være lurt å teste om bytte av ladekabel kan løse problemet med hjelpemiddelet før du sender det til reparasjon og service.

 