#Guide dog
Helps you navigate indoors and outdoors when you are blind or severely visually impaired.
For å få førerhund må du ha en synsstyrke (visus) på 3/60 (0.05) eller lavere/dårligere etter korreksjon med vanlig brilleglass. Det tilsvarer at du bare klarer å telle fingre innenfor tre meters avstand.  

Hvis synsfeltet ditt er innskrenket, for eksempel på grunn av sykdom, kan du også ha rett til førerhund. Det samme gjelder hvis du har nedsatt mørkesyn, nedsatt kontrastsyn eller redusert evne til å tilpasse deg skiftende lysforhold, som kan oppstå ved enkelte øyesykdommer.

Du som skal ha førerhund må kunne:

 * ha god nok helsetilstand til å kunne gå tur med hunden hver dag
* kunne bruke og ta vare på hunden på en god måte.
* ha med hunden på arbeidsplassen eller skolen hvis du er i arbeid eller under utdanning.

 Førerhunden må ikke gi helseproblemer som for eksempel allergi, for personer i dine nærmeste omgivelser.

 En førerhund er spesialtrent til å hjelpe deg som er blind eller svært svaksynt til å ta deg frem innendørs og utendørs. Førerhunder har adgang til blant annet spisesteder, overnattingssteder, matbutikker, taxier og annen offentlig kommunikasjon.

For å søke om førerhund, trenger du:

* legeerklæring fra øyelege
* helseattest fra fastlege

Dette gjelder uansett om du har søkt om førerhund tidligere eller ikke.

Hvis noen i dine nærmeste omgivelser er allergisk mot hund, trenger du også en legeuttalelse om hvor sterke plagene ved allergien er.

Du sender søknad med legeattester til NAV.

 Har du spørsmål, kan du ta kontakt med [NAV Hjelpemiddelsentral Innlandet-Elverum](/no/nav-og-samfunn/kontakt-nav/kontorer/nav-hjelpemiddelsentral-innlandet-elverum), eller sende en e-post til [forerhund@nav.no](mailto:forerhund@nav.no). Husk å ikke oppgi sensitive personopplysninger hvis du sender e-post.

 Når NAV får søknaden din, vil du få innvilget et forkurs som du må gjennomføre. Førerhundskolen som holder forkurset vil ta kontakt med deg hvis dette blir aktuelt.

 Etter at du har deltatt på forkurs, vil du få beskjed om du blir godkjent for neste kurs, som er samtrening med hund.

 Hvis du blir godkjent som potensiell førerhundbruker, vil du få brev om dette fra NAV Hjelpemiddelsentral Innlandet-Elverum. Disse vil ta deg videre i prosessen mot ny førerhund.

 Hvis du allerede har førerhund, kan du bestille ID-kort på engelsk til hunden. Kortet bestiller du hos [NAV Hjelpemiddelsentral Innlandet-Elverum](/no/lokalt/hjelpemiddelsentraler/nav-hjelpemiddelsentral-innlandet/lokal-informasjon/lokal-informasjon-elverum/nav-hjelpemiddelsentral-innlandet-elverum-kontaktinformasjon), eller på e-post [forerhund@nav.no](mailto:forerhund@nav.no)

 