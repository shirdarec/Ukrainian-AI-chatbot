#Training, stimulation and activation
Aids to improve or maintain motor or cognitive functioning.
For aktivitetshjelpemidler gjelder det ulike regler når du er under og over 26 år.

 Du kan få hjelpemidler til trening, aktivisering og stimulering spesielt utformet for personer med nedsatt  fysisk eller kognitiv funksjonsevne. Hjelpemidlene skal stimulere til aktivitet, bidra til at du kan trene eller være i aktivitet og bidra til å opprettholde fysisk eller kognitiv funksjonsevne. 

 Det finnes produkter til sommer, vinter og innendørsbruk, for eksempel 

 * ulike sykler
* ski- og kjelker
* rullestoler til innendørs sportsaktiviteter
* spesielle vogner
* stå- og gåtreningshjelpemidler
* hjelpemidler til finmotorisk trening
* hjelpemidler til kognitiv stimulering*.*

 For andre aktivitetshjelpemidler kan du forhøre deg med kommunal hjelpemiddelformidler, en ergoterapeut eller et helsesportssenter. Du kan også [se på finnhjelpemiddel.nav.no](https://finnhjelpemiddel.nav.no/).

 Dersom du kan benytte deg av vanlig utstyr som bare trenger en ombygging eller justering, må du selv kjøpe dette. NAV Hjelpemiddelsentral kan modifisere eller tilpasse produktet ditt. 

 NAV Hjelpemiddelsentral låner ikke ut produkter til hobbyaktiviteter eller toppidrett og andre konkurranseformer. 

 NAV Hjelpemiddelsentral låner ikke ut produkter som er å få i vanlig handel. 

 Når du ikke lenger har bruk for hjelpemiddelet, skal du levere det  tilbake.

 Du kan lese mer [om aktivitetshjelpemidler på kunnskapsbanken.net](https://www.kunnskapsbanken.net/bevegelse/aktivitetshjelpemidler/)

 For aktivitetshjelpemidler gjelder det ulike regler når du er under og over 26 år.

 Du har krav på å få søknaden din behandlet hvis du likevel ønsker å søke selv. Da er det en del ting du må passe på.

 Du må finne det hjelpemiddelet du trenger. Når du skal finne hjelpemiddel:

 * Sjekk at det du trenger ikke er i vanlig handel. Vanlige produkter du får kjøpt i butikk/nettbutikk dekkes ikke av NAV.
* Se etter produkter som er på avtale med NAV. Det kalles for rammeavtale i FinnHjelpemiddel.
* Produkter som er rangert som nummer 1 må vurderes først. Lavere rangerte produkter må begrunnes spesielt.
* Du kan få andre hjelpemidler, hvis produkter som er på avtale med NAV ikke dekker behovet ditt. Da må dette begrunnes spesielt. Nav kan i så fall dekke enkleste og rimeligste løsning.
* Du kan lære mer om rammeavtaler med NAV (kunnskapsbanken.net).

 Søknaden må inneholde en god forklaring på behovet ditt, og begrunnelse for hvorfor du trenger dette hjelpemiddelet.

 Mange aktivitetshjelpemidler krever at du fyller ut et tilleggsskjema (T11), og oppgir kroppsmål- og vekt. Dette skjemaet har lokal hjelpemiddelformidler tilgang på. Du kan også spørre NAV Hjelpemiddelsentral hvis du er usikker på hva som kreves.

 Det må komme fram at en person har påtatt seg et opplærings- og oppfølgingsansvar for hjelpemiddelet overfor deg som søker. Vedkommende har ansvar for å lære deg å bruke hjelpemiddelet og informere deg om hvilket ansvar du selv har for vedlikehold og vanlig service. I søknaden må det gå fram hvem som er opplærings- og oppfølgingsansvarlig.

 Hvis du er usikker på hvilket hjelpemiddel du bør ha eller hvordan du skal søke, må du ta kontakt med kommunen. Kommunal formidler kan enten hjelpe deg, eller sende henvisning til NAV Hjelpemiddelsentral slik at du kan komme og prøve ut ulike produkter.

 * Søknadsskjema med tilleggsskjema (T11). Kommunal hjelpemiddelformidler har tilgang på aktuelle skjema.
* Bekreftelse fra fagperson på at du har behov for hjelpemiddelet og hvorfor.
* Bekreftelse på at noen har påtatt seg ansvaret for opplæring og oppfølging av hjelpemiddelet. Det er som oftest en ansatt i kommunen din som har dette ansvaret.
* Kroppsmål- og vekt må legges ved i søknad om mange aktivitetshjelpemidler. Sjekk finnhjelpemiddel.nav.no eller forhør deg med kommunal ergo- eller fysioterapeut hvis du er usikker på hva slags mål som kreves.
* Hvis du søker om hjelpemidler til trening, stimulering eller aktivisering til barnehage eller skole, må du legge ved dokumentasjon som sier noe om formålet med hjelpemiddelet. Det kan for eksempel være vedtak om spesialpedagogisk hjelp, individuell opplæringsplan eller individuell plan.
* Ved søknad om enkelte hjelpemidler krever NAV ekstra eller spesiell dokumentasjon. Kommunal ergo- eller fysioterapitjeneste har oversikt over dette. Du kan også kontakte din lokale NAV Hjelpemiddelsentral.

  

  