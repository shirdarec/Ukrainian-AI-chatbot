# Communication aids – digital, advanced
Advanced computers or tablets with alternative communication and synthetic speech.
Digitale kommunikasjonshjelpemidler kan være neste skritt for deg som tidligere har brukt papirbaserte kommunikasjonssystemer, for eksempel symboltavler og symbolbøker. Det kan også være viktig om du ønsker å ha en stemme og bli hørt. Hjelpemidlene gir større mulighet for et rikere språk, og flere nyanser i kommunikasjonen. 

 Det er en fordel at andre kommunikasjonsløsninger (papirbaserte) er prøvd ut før du søker om digitale kommunikasjonshjelpemidler. Bruken stiller høyere krav til kognitive funksjoner enn ved bruk av papirbaserte kommunikasjonsløsninger. 

 Å benytte digitale kommunikasjonshjelpemidler krever digital kompetanse og en viss forståelse for digitale verktøy hos personen selv og av de som skal ha ansvar for opplæring, oppfølging og støtte.

 Hjelpemiddelet skal kompensere for funksjonstap uavhengig av alder og hvor det skal brukes.

 Digitale kommunikasjonshjelpemidler er datamaskiner og nettbrett som kan hjelpe deg med nedsatt eller ingen funksjonell tale å bli selvstendig i kommunikasjonen.

 Hjelpemidlene kalles også talemaskiner, og kan brukes for både tekst- og symbolkommunikasjon. De leveres med norsk og engelsk talesyntese i både kvinne- og mannsstemme.

 De leveres med fullverdig symbolsystem for ASK (alternativ og supplerende kommunikasjon). Andre symbolbanker i standard bildeformat og filstruktur kan også benyttes. Hjelp til setningsoppbygging og ordprediksjon ligger tilgjengelig i løsningene. Kommunikasjonsoppsettet kan tilpasses og redigeres direkte på enheten eller ved fjernredigering.

 Digitale kommunikasjonshjelpemidler

 * kan produsere syntetisk tale og spille av innlest tale
* har stor kapasitet på antall grafiske tegn og talemeldinger
* har hele ordforråd tilgjengelig for mange ulike situasjoner
* de fleste løsningene kommer med touch-betjening. Det finnes også muligheter for øyestyring.

 Flere av løsningene har tilleggsfunksjoner, og kan for eksempel fungere som omgivelseskontroll, sende og motta SMS og telefonsamtaler, spille musikk, video, se bilder eller surfe på internett. 

 De fleste talemaskinene blir levert med et eksempeloppsett, som du kan ta utgangspunkt i når du skal tilpasse løsningen.

 #### Fordyp deg

 Du kan lese [mer om kommunikasjonshjelpemidler på kunnskapsbanken.net](https://www.kunnskapsbanken.net/kommunikasjon/hjelpemidler/).

 De vanligste digitale kommunikasjonshjelpemidlene vil du finne i post 7, 8 og 9 i [denne oversikten på finnhjelpemiddel.nav.no](https://finnhjelpemiddel.nav.no/rammeavtale/8ae46f0b-5654-473c-994a-42dec0358573). 

  Du får skriftlig vedtak når søknaden er behandlet.

 