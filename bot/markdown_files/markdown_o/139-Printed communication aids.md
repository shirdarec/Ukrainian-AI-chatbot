#Printed communication aids
Symbol packages in different formats that enable communication and reduce language barriers.
Trykkede kommunikasjonshjelpemidler er ofte egnet å starte med hvis man vil komme raskt i gang med symbolstøtte og visualisering. De ferdige symbolpakkene fungerer som støtte eller alternativ til tale.

 Du kan få ulike typer kommunikasjonsbøker, for eksempel snakkebøker der symboler er satt i system. Disse bidrar til setningsbygning og et utfyllende språk.

 Det finnes tematavler som tilbyr en samling av symboler organisert etter tema eller situasjon. Det kan være grafiske symboler og symboler for norsk med tegnstøtte. 

 De ulike symbolpakkene eller kommunikasjonsbøkene har ulike symbolbanker som utgangspunkt. Hvis du er usikker på hvilke symbolbanker du bør velge, kan en rådgiver ved NAV Hjelpemiddelsentral gi gode råd.

 Du kan også sette deg inn i de ulike tegn- og symbolsystemene på [denne siden om alternativ og supplerende kommunikasjon (ASK) på kunnskapsbanken.net](https://www.kunnskapsbanken.net/kommunikasjon/hva-er-ask/)

 For mange er det viktig å starte tidlig med trykkede kommunikasjonshjelpemidler. 

 For å få hjelp til å finne ut hva som egner seg best for deg, ditt barn eller noen du kjenner, finnes det ulike fagpersoner du kan kontakte.

 Du kan også kontakte NAV Hjelpemiddelsentral i ditt fylke for å få råd og veiledning.

  Du får skriftlig vedtak når søknaden er behandlet.

 