#Work training
This offer is available to people who need work experience to master a certain type of job or need a reference.
Arbeidstrening er et tilbud til deg som har lite arbeidserfaring. Det er også et tilbud til deg som har fått arbeidsevnen din redusert og trenger hjelp for å komme i arbeid.

 Du får opplæring på en vanlig arbeidsplass og gjør vanlige arbeidsoppgaver i en begrenset periode. Arbeidsoppgavene skal være tilrettelagt behovene dine, og NAV følger deg opp. Målet er at du skal få prøvd ut mulighetene dine på arbeidsmarkedet.

Arbeidsgiveren din, NAV og du lager en avtale. I avtalen skal målet med arbeidstreningen, innholdet og planen for opplæringen stå.

I tillegg skal avtalt tilrettelegging og oppfølging fylles ut. Da får du en fast kontaktperson i NAV og på arbeidsplassen.

Når du har arbeidstrening, er du ikke vanlig ansatt i virksomheten.

Behovene dine og mulighetene dine på arbeidsmarkedet bestemmer hvor lenge tiltaket skal vare.

 Du kan ha arbeidstrening i inntil ett år. Har du nedsatt arbeidsevne, kan du ha arbeidstrening i ytterligere 6 måneder.

 Det er viktig at du ikke begynner i tiltaket før NAV har godkjent tiltaksplassen.

 Hvis du allerede får dagpenger, sykepenger, eller arbeidsavklaringspenger, beholder du pengestøtten mens du deltar på tiltaket.

    Hvis du ikke får pengestøtte fra NAV, kan du ha rett til tiltakspenger. Tiltakspengene skal blant annet dekke de daglige utgiftene dine mens du deltar på tiltaket.

  NAV kan gi inkluderingstilskudd til vanlige arbeidsgivere som har dokumenterte merutgifter til tilrettelegging av en arbeidsplass eller tiltaksplass.

  