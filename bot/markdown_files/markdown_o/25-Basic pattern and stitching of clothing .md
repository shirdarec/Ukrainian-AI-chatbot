#Basic pattern and stitching of clothing 
Used as a basis for tailoring clothes.
Du kan få støtte til grunnmønster og spesialsøm av klær hvis du har en kroppsform som gjør at du må få klærne dine spesialsydd fordi du:

 * har feilstillinger i ryggen, overkroppen, armer eller ben
* mangler armer eller ben
* har armer eller ben som er vesentlig kortere enn vanlig
* er kortvokst

 Et grunnmønster er et grunnriss av kroppens form og mål som brukes som grunnlag for å skreddersy klær. Spesialsøm innebærer at klærne blir sydd med utgangspunkt i et grunnmønster.

 Du kan få dekket:

 * utgifter til grunnmønster
* utgifter til å endre grunnmønsteret
* utgifter til å få spesialsydd klær etter grunnmønsteret

 Du kan ikke få støtte til grunnmønster og spesialsydde klær på grunn av overvekt.

 Du kan ikke få støtte til å spesialtilpasse eller sy om klær som er kjøpt i vanlig butikk.  
   
 Du kan ikke få støtte til å kjøpe spesialklær for funksjonshemmede.

 #### Grunnmønster

 Utgiftene til å få laget grunnmønster dekkes etter faste satser.

 #### Spesialsydde klær

 Hvis alle klærne dine må sys, kan du hvert kalenderår få dekket årlige arbeidskostnader med å få sydd klærne med inntil  kroner. Hvis du bare trenger spesialsydde klær til overkroppen eller til underkroppen, kan du årlig få dekket arbeidskostnader med inntil  kroner. 

 NAV dekker opphold og transport i forbindelse med utforming og tilpasning av mønster.  
 Som transport gjelder: 

 * billigste reisemåte med offentlig transport
* taxi eller lignende hvis helsetilstanden din krever det.
* kilometergodtgjørelse ved bruk av privat bil.

  Hvis det er en betydelig belastning å reise for den som skal ha grunnmønsteret, kan den som lager grunnmønsteret få dekket reise til hjemmebesøk.

 Hvis du ønsker å få dekket utgifter til grunnmønster eller å få sydd klær etter grunnmønster må du sende søknad til NAV.

 Du kan fritt velge en fagperson som kan lage grunnmønster eller sy klærne.

 Fagpersoner som lager grunnmønster må legge ved en bekreftelse på at de har kompetansen til å lage grunnmønster.

 Du får skriftlig vedtak når søknaden er behandlet.

 For mer informasjon om leveringstid, ta kontakt med den som lager grunnmønsteret eller syr klærne

 