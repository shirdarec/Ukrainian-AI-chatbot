#Orthopaedic shoes
Help is available when you have various problems with your feet.
Du kan få ortopediske sko hvis du har nedsatt funksjonsevne i mer enn to år, og

 * har en feilstilling i foten eller ankelen
* har problemer med føttene på grunn av diabetes eller revmatisme
* har en annen funksjonsnedsettelse i føttene

 Du må være [medlem av folketrygden](/no/person/flere-tema/arbeid-og-opphold-i-norge/relatert-informasjon/medlemskap-i-folketrygden).

 Du kan få støtte til:

 * Fabrikkprodusert ortopediske sko som er forhåndsgodkjent av NAV. [Se denne oversikten (lovdata.no)](https://lovdata.no/nav/rundskriv/v2-10-07i).
* Tilpassing av sko som du har kjøpt selv.
* Ortopediske sko som er laget etter mål.

 Første gang du får støtte til sko, kan du få inntil fire par. Senere kan du få støtte inntil to par sko per kalenderår.

 Barn i vekst og personer som har en funksjonsforstyrrelse som gjør at de sliter mer på skoene enn normalt, kan få støtte til mer enn to par per kalenderår.

 ### 

 Hvis du må kjøpe to identiske par sko i forskjellig størrelse for å få ett fungerende par, kan du få dekket merutgiftene. Du må ha minst to hele skonummer (1,5 cm) forskjell på føttene.

 Du kan få dekket inntil to ekstra par sko hvert kalenderår med inntil 875 kroner per par. Du må selv legge ut og søke om tilbakebetaling.

 Ser du etter informasjon om fotsenger (spesiallagde innleggssåler), finner du dette på siden for ortoser.

 Det er egenandel på ortopediske sko, som du må betale til leverandøren.

 * Egenandel for spesialsydde ortopediske sko til personer over 10 år er  kroner per par.
* Egenandel for spesialsydde ortopediske sko til barn under 10 år er  kroner per par.
* Støtte til fabrikkproduserte ortopediske sko er  kroner per par. Du må betale det overskytende selv.

 Egenandelen inngår ikke i grunnlaget for frikort.

 #### Yrkesskade

 Trenger du ortopediske sko på grunn av en godkjent yrkesskade? Da vil du få refundert egenandelen ved å søke om refusjon første gangen du kjøper ortopediske sko. Etter dette betaler du en egenandel.

 Første gang du trenger ortopediske sko skal en sykehuslege eller legespesialist fylle ut søknaden og sende den til et ortopedisk verksted som har rammeavtale med NAV. Det ortopediske verkstedet sender inn søknaden til NAV.

 Neste gang du har behov for ortopediske sko, fyller det ortopediske verkstedet ut søknaden og sender den til NAV.

  Kontakt det ortopediske verkstedet når du skal søke om nye ortopediske sko.

 Du får skriftlig vedtak når søknaden er behandlet. 

 For mer informasjon om leveringstid, ta kontakt med det ortopediske verkstedet.

 Når du skal ha et ortopedisk hjelpemiddel, kan det hende du trenger å møte opp for prøving og tilpassing flere ganger.

 Hvis du trenger å justere, korrigere eller reparere hjelpemiddelet, tar du kontakt med det ortopediske verkstedet. 

 