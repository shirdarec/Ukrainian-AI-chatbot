#Video meeting with NAV
Have you been invited to a video meeting with NAV? See how to prepare for the meeting on mobile or PC.
#### Hva trenger du?

 Hvis du kan se film på PC-en, nettbrettet eller smarttelefonen, har du sannsynligvis godt nok utstyr til å gjennomføre et videomøte.

 Du har selv ansvar for at PC-en, nettbrettet eller smarttelefonen du bruker er oppdatert og sikker.

 Hvis du ikke har mulighet til å gjennomføre møtet på video, eller ikke har tilgang til nødvendig utstyr, er det fint om du kontakter NAV så fort som mulig og i god tid før møtet. Da kan dere bli enige om en annen møteform.

 ### Før møtet starter

 Test at det tekniske fungerer før møtet starter. Gå til <https://video.nav.no/webapp2/m/test@video.nav.no/express>. Her får du testet lyd og bilde. Hvis testen fungerer, vil videomøtet også fungere.

 Husk å sitte et sted der du har trådløst nett eller mobilnett, der du kan snakke fritt og ikke bli forstyrret. Sett deg derfor ikke på kafé, toget eller lignende. Bruk gjerne hodetelefoner hvis du har det. 

 Sørg for at du har innkallingen til møtet med lenken som gir deg tilgang. Du kan bli bedt om å legitimere deg i videomøte, så NAV kan være sikre på at du er den rette personen. Ha gyldig legitimasjon klar.

 Hvis du kjenner møtearrangøren i NAV fra før, er ikke dette nødvendig. 

 ### Sikkerhet og personvern

 * Fra NAV er det bare den eller de som skal være med i møtet som er til stede.
* Vis legitimasjon hvis du blir bedt om det.
* Samtalen er kryptert, det er ikke mulig for andre å se eller lytte til videomøtet.
* Videosamtalen blir ikke tatt opp. NAV lager et referat etter møtet, det kan du lese ved å logge inn på nav.no.

 ### Start

 Steg 1

 * Klikk på lenken du mottok i innkallingen, eller kopier og lim inn lenken i nettleseren din.
* Skriv inn fornavnet ditt, og klikk «Neste»

 Steg 2

 * Hvis du blir bedt om å gi tilgang til kamera og mikrofon, må du tillate det.  Trykk på "Tillat", slik at nettsiden får tilgang til kameraet og mikrofonen din. Dette er nødvendig for at andre i møtet skal se og høre deg.
* Velg «Når appen brukes».

 Steg 3

 * Følg veiledningen for å sette innstillinger for lyd og kamera.
* Når alt er ok, klikk på knappen «Bli med nå»

 Steg 4

 * Vent til møtelederen slipper deg inn i møtet.

 ### Underveis

 * Underveis i møtet kan du skru av lyd eller kamera midlertidig når du har behov for det.

 ### Til slutt

 * Når møtet er ferdig, avslutter du i skjermbildet og lukker nettleseren din.

 Hvis du har en smarttelefon med «selfie-kamera», kan du bruke telefonen til å delta i videomøte med NAV.

 Du vil få informasjon om møtet og en lenke fra NAV. Når du klikker på lenken, åpnes videomøtet i nettleseren til smarttelefonen. Sørg for ladet telefon før møtet, videomøte bruker mye strøm.

 Steg 1

 * Åpne nettleseren din på mobilen.
* Kopier inn lenken du har fått fra NAV. Trykk OK for å åpne siden.
* Skriv inn fornavnet ditt, og klikk «Neste».

 Steg 2

 * Klikk på "Tillat", slik at nettsiden får tilgang til kameraet og mikrofonen din. Dette er nødvendig for at andre i møtet skal se og høre deg.

 Steg 3

 * Velg «Når appen brukes».

 Steg 4

 * Følg veiledningen for å sette innstillinger for lyd og kamera.
* Når alt er ok, klikk på knappen «Bli med nå»

 Steg 5

 * Vent til møtelederen slipper deg inn i møtet.

 