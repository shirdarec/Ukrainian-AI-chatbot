#Support for extraordinary expenses
Payment from the other parent for their share of expenses for braces, confirmation, glasses, etc.
Den forelderen som har utgifter til for eksempel tannregulering, konfirmasjon og briller, kan søke om at den andre forelderen betaler sin del. 

 Når du søker om bidrag til særlige utgifter, fastsetter NAV et beløp som den andre forelderen skal betale. Det er altså ikke NAV som betaler utgiftene.

 Foreldre kan gjøre opp seg imellom ved en [privat avtale om barnebidrag.](https://www.nav.no/barnebidrag#privatavtale)

 Det ekstra bidraget skal gå til nødvendige engangsutgifter og kommer i tillegg til det ordinære barnebidraget. 

 Tannregulering, konfirmasjon, briller og linser er eksempler på særlige utgifter. Nødvendige utgifter til vedlikehold, utskiftning og fornyelse kan også fordeles ved et ekstra bidrag, for eksempel til briller og linser.

 Utgiftene skal svare til en nøktern standard.

 Hvis begge foreldrene har holdt konfirmasjonsselskap for barnet, kan begge søke om bidrag fra den andre til å betale utgiftene.

 Du kan ikke søke om ekstra bidrag til utgifter som det ordinære bidraget er ment å dekke. Det gjelder for eksempel utgifter til sportsutstyr, musikkinstrumenter, reiser og andre fritidsaktiviteter.

 #### Minstebeløp for å søke

 For å søke om bidrag til særlige utgifter, må utgiftene være over  kroner (gjelder fra 1. juli 2023). Utgifter under minstebeløpet blir ikke godkjent.

 Minstebeløpet tilsvarer [satsen for forhøyet bidragsforskudd](https://www.nav.no/satser#bidragsforskudd).

 Utgiftene skal fordeles mellom foreldrene i forhold til hvor store inntekter de har. Hvis barnet har egen inntekt over 60 000 kroner, blir denne inntekten tatt med i beregningen.

 Hvis barnet har en inntekt over 167 000 kroner, regnes barnet som selvforsørget. Bidrag til særlige utgifter blir da normalt ikke innvilget.

 Den forelderen som skal betale bidrag til en særlig utgift, kan ikke bli pålagt dette hvis forelderen ikke kan betale det vanlige barnebidraget fullt ut på det tidspunktet NAV gjør et vedtak.

  Du må søke innen ett år etter at du hadde utgiftene. Utgiftene kan løpe over lang tid, i slike tilfeller vurderer NAV hver faktura eller kvittering mot ettårsfristen. Et eksempel er utgifter til tannregulering, da bør du sende hver faktura innen fristen på ett år.

 Hvis du har søkt om bidrag til en særlig utgift, men saken ikke er behandlet, kan du når som helst sende en ny faktura. Hvis du har fått svar på din nyeste søknad om bidrag til særlig utgifter, må du sende en ny søknad sammen med ny faktura.

 Både den forelderen som har plikt til å gi bidrag og den som får, kan søke NAV om å fastsette bidrag til særlige utgifter. 

 Du kan søke om at NAV både skal fastsette og kreve inn det særlige bidraget. Du må da krysse av for begge deler i søknaden. Du får raskere svar fra NAV hvis søknaden er fullstendig utfylt og nødvendig dokumentasjon er lagt ved.

 Når NAV får en søknad, ber NAV om at den andre forelderen skal fylle ut skjemaet Svar på forhåndsvarsel i sak om barnebidrag. Den andre forelderen får også som hovedregel en kopi av søknaden. 

 Det koster ikke noe å søke om bidrag til særlige utgifter. 

 Du må legge ved

 * kopi av kvitteringer eller faktura på utgiftene

 **Hvis du har annen inntekt enn lønnsinntekt,** må du legge ved dokumentasjon på det (for eksempel forsikringer som ikke NAV utbetaler). NAV bruker inntekten din som ett av flere momenter til å fastsette hvor stort bidraget skal være. NAV har tilgang til lønnsinntekten din gjennom a-ordningen. 

 **Hvis du er selvstendig næringsdrivende eller har kapitalinntekter, og det er store endringer fra siste ligning**, må du dokumentere endringen. 

 **Hvis barnet har inntekt som er større enn 30 ganger fullt bidragsforskudd,** skal barnets inntekt regnes med når NAV fastsetter hvor stort bidraget skal være. NAV har tilgang til barnets lønnsinntekt gjennom a-ordningen. Hvis barnet har kapitalinntekter og det er store endringer fra siste ligning, må du dokumentere endringen.

 **Hvis du mottar sosialhjelp,** må du legge ved en bekreftelse som viser at du får sosialhjelp. Sosialhjelp regnes ikke som inntekt, og bekreftelsen er et bevis på at du ikke tjener penger.

 **Hvis dere har privat avtale om å dele utgiftene, eller den andre forelderen har dekket deler av de aktuelle utgiftene,** må dere legge ved den skriftlige avtalen. 

 Du kan [ta kontakt med NAV](/kontaktoss) hvis du ønsker mer informasjon og veiledning, og/eller hjelp til å fylle ut skjemaet.

 Du får skriftlig vedtak når søknaden er behandlet. 

 