#Arm and leg prostheses  
Replaces a missing body part.
* Hvis du helt eller delvis mangler arm eller ben, kan du få støtte til protese.
* Du må være [medlem av folketrygden](https://www.nav.no/no/person/flere-tema/arbeid-og-opphold-i-norge/relatert-informasjon/medlemskap-i-folketrygden).

 Du kan få støtte til protese hvis du helt eller delvis mangler arm eller ben. Leverandøren av proteser kan informere deg om hvilken type protese som kan være aktuell for deg.  
   
 Hvis det er nødvendig kan du få støtte til flere proteser som dekker ulike formål og reserveprotese.  
   
 Du betaler ikke egenandel for proteser.

 Første gang du trenger protese skal en sykehuslege eller legespesialist fylle ut søknaden og sende den til et ortopedisk verksted som har rammeavtale med NAV. Det ortopediske verkstedet sender inn søknaden til NAV.

 Neste gang du har behov for protese, fyller det ortopediske verkstedet ut søknaden og sender den til NAV.

  Kontakt det ortopediske verkstedet når du skal søke om ny protese.

 Du får skriftlig vedtak når søknaden er behandlet.

 For mer informasjon om leveringstid, ta kontakt med det ortopediske verkstedet.

 