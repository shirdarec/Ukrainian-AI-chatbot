#Insurance for the self-employed
Insurance to get better coverage when you are on sick leave. 
Som selvstendig næringsdrivende kan du forsikre deg for å få bedre dekning når du blir sykmeldt.

 Premiegrunnlaget er en anslått forventet næringsinntekt.

 Du må ha hatt forsikring i 4 uker for at du skal kunne få sykepenger som forsikret. Ventetiden blir regnet fra den dagen NAV fikk søknaden. 

 Det er ingen ventetid hvis du søker om forsikring innen 16 kalenderdager etter at du sist hadde sykepengedekning som 

 * arbeidstaker
* frilanser med forsikring
* arbeidsledig

 Du kan ha rett på sykepenger uten forsikring. Hvis vilkårene for rett til sykepenger er oppfylt, vil selvstendig næringsdrivende uten forsikring ha rett til sykepenger med 80 prosent dekning av sykepengegrunnlaget fra 17 sykefraværsdag.

 Les mer om [sykepenger til selvstendig næringsdrivende.](https://www.nav.no/no/person/arbeid/sykmeldt-arbeidsavklaringspenger-og-yrkesskade/sykepenger/sykepenger-til-selvstendig-naringsdrivende-og-frilansere "Sykepenger til selvstendig næringsdrivende og frilansere")

 Du kan få sykepenger hvis inntekten din overstiger 2 ganger [grunnbeløpet](/grunnbelopet), og du kan få sykepenger i inntil 60 dager fra NAV. Fra du fyller 70 år har du ikke rett til sykepenger.

  Hvis du har du startet næringsvirksomhet i løpet av de siste 3 årene, bør du legge ved dokumentasjon på forventet inntekt sammen med søknaden. 

 Eksempler på dokumentasjon kan være

 * resultatregnskap for inneværende år som opplyser om brutto inntekt, fradrag og netto næringsinntekt
* næringsspesifikasjon
* budsjett for inneværende år/neste år (for nystartet virksomhet)
* oppdragsavtaler og inngåtte kontrakter

 Du får et skriftlig vedtak når søknaden er behandlet. 

 Når skattemeldingen fra Skatteetaten er ferdig lignet, beregner NAV premiegrunnlaget på nytt ut fra gjennomsnittlig inntekt de siste tre årene. Endring av premiegrunnlaget trer i kraft fra 1. januar hvert år. 

 Du bør alltid sjekke om premiegrunnlaget som er oppgitt på fakturaen (premievarsel) er riktig. Hvis du er uenig, kan du kontakte oss ved å logge inn og [sende oss en beskjed](/person/kontakt-oss/nb/skriv-til-oss). I meldingen beskriver du hva du mener er feil.  Du kan da bli bedt om å sende inn dokumentasjon for at vi skal kunne vurdere premiegrunnlaget ditt på nytt. 

 Forsikringen opphører 

 * ved utgangen av det halvåret NAV har fått skriftlig oppsigelse
* ved utgangen av det halvåret du har betalt premie for, hvis du ikke betaler premie for neste halvår innen fristen som NAV har varslet om
* fra den dagen næringsdriften din opphører. Du må selv melde fra til NAV om denne endringen.
* fra den dagen du har brukt opp sykepengerettighetene dine

 Når forsikringen din opphører, kan du tidligst tegne ny forsikring fra neste termin for premieinnbetaling, som enten er 1. januar eller 1. juli.

 I så fall bør du kontakte NAV så de kan avslutte forsikringen din og eventuelt betale tilbake for mye innbetalt premie til deg. Du kan ikke si opp forsikringen hvis du er sykmeldt. Hvis premien ikke er betalt innen forfall, kan NAV trekke utestående premie i sykepengeutbetalingen.

  