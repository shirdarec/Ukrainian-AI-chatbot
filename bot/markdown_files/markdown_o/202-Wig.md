#Wig
Replaces the hair on the entire head, or parts of the head.
* Personer som helt eller delvis har mistet håret på grunn av sykdom eller behandling for sykdom.
* Hårtapet må være så stort at parykk er nødvendig.
* Personer som har en annen kjønnsidentitet enn den de ble født med, og som helt eller delvis har mistet håret.
* For å få støtte til parykk må hårtapet ha vart i minst 2-3 år. Eventuelt kan en lege vurdere at hårtapet sannsynligvis vil vare så lenge. Hvis hårtapet skyldes behandling for sykdom, gjelder ikke dette kravet.
* Du må være [medlem av folketrygden](/no/person/flere-tema/arbeid-og-opphold-i-norge/relatert-informasjon/medlemskap-i-folketrygden).
En parykk kan erstatte eget hår på hele hodet, eller deler av hodet. Parykken kan være laget av ekte eller syntetisk hår, og den kan være masseprodusert eller laget til en bestemt person. 

* NAV dekker ulike typer hårerstatning innenfor en fastsatt beløpsgrense. Hårerstatningen kan være parykk, hårdel, tupé, hårintegrasjon og hårforlengelse, i tillegg til hodeplagg som luer, hatter, capser og hodesjal.
* Maksimal støtte til parykk er   
 kroner per kalenderår.
* Personer med avvikende hodeform eller relevant og dokumentert kontaktallergi kan få støtte til individuelt tilpasset parykk på maksimalt  kroner per kalenderår.
* NAV dekker ikke utgifter til stell og vedlikehold av parykk.

#### **Er du under 30 år?**

Hvis du er under 30 år, kan du hvert år få full støtte til maksimalt:

* 6 syntetiske parykker
* 2 parykker av ekte hår
* 2 parykker som er laget individuelt til deg, av enten syntetisk eller ekte hår

Du må velge ett av alternativene over, og kan altså ikke kombinere de ulike parykktypene.

NAV dekker normalt opp til  kroner, men kan i noen tilfeller også dekke dyrere parykker. I så fall må det være dokumentert at en dyrere parykk er nødvendig.

NAV dekker dine nødvendige reiseutgifter til nærmeste leverandør.

 Du får dekket:

 * Billigste reisemåte med offentlig transport
* Taxi eller lignende hvis det er dokumentert at helsetilstanden din krever det

  Reiser i forbindelse med stell, vedlikehold og etterbehandling av parykk eller hårdel dekkes ikke. Det samme gjelder reiseutgifter i forbindelse med anskaffelse av hodeplagg eller hårforlengelse. 

Du velger selv hvilken leverandør du vil bruke. Mange frisører og noen spesialleverandører kan tilpasse parykk.

 * Hvis det er første gang du søker, må du legge ved en legeerklæring som forklarer hvorfor du trenger parykken eller hårdelen.
* Du må kunne dokumentere at hårtapet har vart i 2-3 år, eller ha legeerklæring på at hårtapet ditt sannsynligvis vil komme til å vare i minst 2-3 år.
* Hvis hårtapet ditt skyldes operasjon eller medisiner, gjelder ikke regelen om at hårtapet må ha vart eller vil vare i 2-3 år.
* Hvis du har sendt inn en legeerklæring og fått dekket et tilsvarende hjelpemiddel tidligere, trenger du ikke ny legeerklæring hvis ikke NAV spør om det.
* Hvis du har lagt ut for hjelpemidlet, kan du søke om å få refundert utgiftene. Du må søke innen 6 måneder etter kjøpet, og legge ved spesifiserte kvitteringer når du søker. Utgifter til frakt, toll og andre gebyrer blir ikke refundert.
* Hvis det er mange år siden sist du søkte om å få refundert utgiftene, anbefaler vi at du legger ved dokumentasjon fra lege om at du fortsatt har behov for parykk.

 #### **Vil du at leverandøren skal sende fakturaen direkte til NAV?**

 I så fall må du signere en fullmakt om at NAV kan utbetale direkte til leverandøren, og signere for at du har mottatt hjelpemidlet. Etter dette sender leverandøren fakturaen med fullmakten og mottakskvitteringen elektronisk til NAV, og NAV betaler fakturaen når det er gjort vedtak på at du oppfyller vilkårene for støtte.

 #### **Vil du forsikre deg om at utgiftene vil bli dekket?**

 Hvis du eller leverandøren ønsker å være sikre på at NAV dekker utgiftene, kan dere søke om forhåndsgodkjennelse før dere bestiller.  
 Dette er særlig aktuelt før man bestiller kostbare parykker for personer under 30 år. Spesielt kostbare parykker er parykker som koster mer enn 25 000 kroner.

 Du får skriftlig vedtak når søknaden er behandlet.

 Ta kontakt med leverandøren for informasjon om når parykken eller hårdelen vil leveres.

 