#Telephone listening devices
Amplifies the sound from your phone when you need to hear phone calls better.
* Hvis du har varig nedsatt hørsel på ett eller begge ører, kan du ha rett på lyttehjelpemidler for telefon. Med varig menes at du har hatt nedsatt hørsel over to år, eller at du har permanent nedsatt hørsel.
* Hvis du har vansker med å oppfatte tale, for eksempel auditive prosesseringsvansker (APD).
* Du må være i stand til å bruke hjelpemiddelet, og utstyret må være nyttig for deg i utfordringene hørselsnedsettelsen gir.
* Du må være [medlem av folketrygden](https://www.nav.no/no/person/flere-tema/arbeid-og-opphold-i-norge/relatert-informasjon/medlemskap-i-folketrygden).
Du kan få utstyr som er spesialutviklet for personer med varig nedsatt hørsel. Vanlige produkter som er å få kjøpt i butikk/nettbutikk, dekkes ikke av NAV.

 Lyttehjelpemidler for telefon kan være ulike ting avhengig av om du har mobiltelefon eller fasttelefon, og om du har høreapparat eller ikke.

 Dersom du har mobiltelefon og høreapparat kan du få en telefonstreamer. Dette er et tilbehør til høreapparat, som kobler lyden fra telefonen til høreapparatet ditt. 

 Mange nyere høreapparater har løsninger for blåtann (bluetooth). Disse kan koble høreapparatet direkte til mobiltelefon, nettbrett eller datamaskin uten bruk av ekstra utstyr. 

 Dersom du har fasttelefon kan du få en forsterkertelefon med teleslynge i røret/håndsett. [Du kan lese mer om lyttehjelpemidlene for fasttelefon på finnhjelpemiddel.nav.no.](https://finnhjelpemiddel.nav.no/rammeavtale/b9a48c54-3004-4f94-ab65-b38deec78ed3)

 Dersom du ikke har høreapparat, kan du få utstyr som forsterker samtalelyden i selve telefon. 

  Har du problemer med å høre at telefonen ringer, finnes det [varslingsutstyr som kan hjelpe deg å høre ringesignalet](/varslingsutstyr-for-horsel). 

 * Du kan få lyttehjelpemidler til din fasttelefon til bruk i egen bolig eller arbeidssted.
* Du kan få lyttehjelpemidler til din mobiltelefon.
* Hvis du har to hjem og behov for lyttehjelpemidler til fasttelefon, kan du få dette til begge hjemmene.

 #### Når kan du ikke få lyttehjelpemidler for telefon?

 * Du kan ikke få lyttehjelpemidler til fasttelefon i fritidsbolig eller hytte.
* Du kan ikke få lyttehjelpemidler til fasttelefon til bruk i avlastningsbolig eller institusjon. Kommunen eller institusjonen har ansvaret for å hjelpe deg med nødvendige lyttehjelpemidler til fasttelefon.

 Se hvordan du går frem i ulike situasjoner:

 Om du skal søke selv, kommer an på hvor du trenger hjelpemiddelet:

    Du får skriftlig vedtak når søknaden er behandlet.

 