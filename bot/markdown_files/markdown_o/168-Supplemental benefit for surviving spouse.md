#Supplemental benefit for surviving spouse
Support for childcare and expenses you have in connection with education or job search.
Du kan få tilleggsstønader når du er gjenlevende ektefelle og du tar en [utdanning som NAV har vurdert som nødvendig](https://www.nav.no/overgangsstonad-enslig#utdanning) for at du skal kunne komme i jobb og forsørge deg selv.

 Det samme gjelder dersom du er gjenlevende ektefelle og er [registrert som arbeidssøker hos NAV](https://www.nav.no/overgangsstonad-enslig#arbeidssoker).

 ### Når regnes du som gjenlevende ektefelle?

 Da gjelder disse punktene deg:

 * Du har vært gift med avdøde.
* Du har felles barn med avdøde, og dere var samboere på tidspunktet for dødsfallet.
* Du og barnet/barna bor og oppholder dere i Norge.
* Du har oppholdt deg i Norge de 5 siste årene. [Kravet om botid ble endret fra 3 til 5 år 1. januar 2021](/no/person/innhold-til-person-forside/nyttig-a-vite/endringer-i-vilkar-for-ytelser-etter-folketrygdloven). Egne regler for flyktninger ble også avviklet. Hvis du allerede får stønad, er du ikke berørt av disse endringene. Hvis du søker på nytt, må vi vurdere saken din konkret.

 ### Når regnes du som skilt gjenlevende eller gjenlevende etter en tidligere samboer?

 Du kan få tilleggsstønader så lenge du har rett til gjenlevendepensjon og du har utgifter i forbindelse med utdanning eller arbeidssøk.

 Du må melde fra til oss hvis

 * du endrer, avbryter eller reduserer omfanget av utdanning eller arbeidsmarkedstiltak
* du ikke lenger er arbeidssøker
* du inngår samboerskap, partnerskap, eller gifter deg
* du blir kjæreste med en du tidligere har bodd sammen med og har barn med
* du venter nytt barn
* du skal [oppholde deg i utlandet](https://www.nav.no/tilleggsstonader-enslig#utland)
* du [flytter](https://www.nav.no/tilleggsstonader-enslig#flytte)
* du blir syk og dette hindrer deg i å være i arbeid, utdanning eller være arbeidssøker

 Du må melde fra til oss hvis du skal

 * oppholde deg i utlandet i mer enn 12 måneder, eller i 6 måneder eller mer i to eller flere påfølgende år

 Du kan ikke oppholde deg i utlandet hvis du ikke kan studere eller søke arbeid som avtalt.

 Skal du flytte eller har flyttet må vi vurdere om du fortsatt har rett til stønaden.

 Du må sende oss informasjon om

 * du fortsatt bor alene, eller deler bolig med en annen voksen. Hvis dere lever i et ekteskapslignende forhold, trenger vi han eller hennes navn og fødselsdato
* barna er folkeregistrert på din adresse etter flytting
* du har endret eller avbrutt utdanningsløp eller arbeidsmarkedstiltak etter flytting
* du fortsatt er arbeidssøker, hvis du var arbeidssøker før flytting

 