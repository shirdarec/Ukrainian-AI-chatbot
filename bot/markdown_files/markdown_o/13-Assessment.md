#Assessment
This offer is available to those who unsure of what kind of job they are capable of, e.g. because your health has deteriorated or you have not worked for a long time.
Avklaring kan være aktuelt både for deg som har et arbeidsforhold og for deg som ikke har det.

 Tiltaket kan også være aktuelt hvis du er sykmeldt og ønsker å komme tilbake i jobb.

 Med avklaring mener vi at du og eventuelt arbeidsgiveren din kan få ekstra hjelp til å kartlegge eller prøve ut arbeidsevnen din.

 Det kan være aktuelt å kartlegge og gi hjelp til å

 * tilpasse arbeidssituasjonen og -oppgaver slik at du kan utføre jobben
* finne ut hva slags hjelp eller tilrettelegging som skal til for at du kan jobbe
* se kompetansen din og mulighetene dine

 Under avklaring kan du også få

 * informasjon om arbeidsmarkedet, yrker og jobbkrav
* veiledning for å velge yrkesmål og arbeidsoppgaver
* arbeidsutprøving på en arbeidsplass

 #### Når du har et arbeidsforhold

 Hvis du allerede er i et arbeidsforhold, for eksempel hvis du er sykmeldt, kan avklaringen skje der du jobber. Da kartlegger vi mulighetene for å tilpasse arbeidssituasjonen din på arbeidsplassen. Avklaringen kan også skje på en annen arbeidsplass eller hos en tiltaksarrangør.

 Avklaring er bare aktuelt hvis andre bedriftsinterne tiltak ikke fungerer eller ikke er mulig å gjennomføre. Før tiltaket starter, må NAV få en oppfølgingsplan der arbeidsgiveren din dokumenterer at bedriftsinterne tiltak er forsøkt eller vurdert, men ikke er mulig å gjennomføre.

 #### Når du ikke har et arbeidsforhold

 Hvis du ikke har et arbeidsforhold, vil avklaringen skje hos en tiltaksarrangør eller på en ordinær arbeidsplass med hjelp fra en tiltaksarrangør.

 Du vil få veiledning og hjelp til å kartlegge hvilke muligheter du har til å skaffe et arbeid som passer for deg.

 Avklaring har som hovedregel en varighet på inntil 4 uker. Hvis det er behov, kan tiltaket forlenges med inntil 8 uker.

 NAV skal evaluere tiltaket etter hver fireukers periode.

 Hvis du er sykmeldt og får tilbud om tiltaket avklaring, skal behandleren som sykmeldte deg få informasjon om det.

 