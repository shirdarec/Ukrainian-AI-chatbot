#Advance payments of child support
Ensures payment of child support.
Du kan ha rett til bidragsforskudd til og med den måneden barnet fyller 18 år. Barnet må bo og oppholde seg i Norge. 

 Hvis du har en privat avtale og bidraget blir betalt direkte mellom foreldrene, må du søke om at NAV skal kreve inn eller fastsette bidraget, for å ha rett på bidragsforskudd.

 Hvis du ikke søker NAV om å fastsette bidraget, vil NAV på eget initiativ opprette en sak for å fastsette bidraget. 

 For å ha rett til bidragsforskudd gjelder dette:

 * Barnet må bo fast hos deg, og du må ha den faktiske omsorgen.
* Barnet bor ikke sammen med begge foreldrene. Det vil si at du er enslig forsørger, eller bor sammen med en annen enn barnets mor/far.
* Barn med delt bosted kan også ha rett til bidragsforskudd, hvis NAV kan ta hel eller delvis dekning i barnebidrag fra den andre forelderen, eller at en av foreldrene ikke har økonomisk evne til å betale bidrag.
* NAV må være innkrever av barnebidraget, fordi NAV vil trekke i barnebidrag for det forskuddet som blir utbetalt.

 Hvis NAV ikke har fastsatt bidraget, kan du likevel har rett på bidragsforskudd hvis

 * farskapet til barnet ikke er fastsatt
* barnet er adoptert av en enslig mor eller far
* den ene av foreldrene er død. Betingelsen er at barnet ikke har rett til barnepensjon eller en tilsvarende ordning fra utlandet

 Du har ikke rett til bidragsforskudd hvis

 * bidragsmottakeren har en samlet årsinntekt over  kroner (gjelder fra 1. juli 2023)
* barnet er over 18 år. Selv om barn over 18 år kan ha rett på barnebidrag under skolegang, har de ikke rett på bidragsforskudd
* barnet bor i fosterhjem eller en barnevernsinstitusjon, eller det offentlige forsørger barnet fullt ut på annen måte
* barnet bor i utlandet. Barnet blir regnet som bosatt i Norge hvis han eller hun har vært eller skal oppholde seg i Norge i mer enn 12 måneder. Barnet kan på noen betingelser beholde bidragsforskuddet hvis han eller hun oppholder seg i utlandet i inntil 6 måneder

 Når du som bidragsmottaker bor i Norge, kan du få bidragsforskudd fra NAV så lenge du fyller betingelsene. Det har ingen betydning hvor den bidragspliktige bor. 

 Hvis du søker om bidragsforskudd, og du fortsatt får bidragsforskudd eller lignende fra utlandet, må du melde fra til NAV om det.

 #### Bidragsmottakeren bor i utlandet

 Normalt får du ikke bidragsforskudd fra Norge når du er bosatt i utlandet. NAV kan gjøre unntak hvis du er medlem i folketrygden, og

 * hvis utenlandsoppholdet ikke skal vare mer enn 6 måneder, eller
* du arbeider for en norsk arbeidsgiver

 Hvis landet du bor i har en tilsvarende ordning, kan du undersøke rettighetene dine der.

 Så lenge du har rett til bidragsforskudd, kan du få det utbetalt til og med den måneden barnet fyller 18 år. 

 Du kan søke digitalt eller på papir. Det er viktig at du fyller ut alle relevante punkter og legger ved all nødvendig dokumentasjon. Da blir saken din behandlet raskere. Du får beskjed underveis i søknaden hvis du må dokumentere noen av opplysningene dine.

 **Hvis barnet ditt har inntekt,** må du legge ved dokumentasjon på inntekten. 

 Hvis barnet har inntekt som er større enn 30 ganger fullt bidragsforskudd, skal barnets inntekt regnes med når NAV fastsetter hvor stort bidraget skal være.

 NAV har tilgang til lønnsinntekten til barnet gjennom a-ordningen. Hvis barnet har kapitalinntekter og det er store endringer fra siste ligning, må du dokumentere endringen.

 Hvis du mottar sosialhjelp, skal du legge ved en bekreftelse som viser at du får sosialhjelp. Sosialhjelp regnes ikke som inntekt, og bekreftelsen er et bevis på at du ikke tjener penger.

 **Hvis den andre forelderen har samvær med barnet,** må du legge ved en avgjørelse eller avtale om samvær.

 Du skal legge ved kopi av den private samværsavtalen, eller den offentlige avgjørelsen som viser hvor mye samvær den andre forelderen har med barnet.

 Hvis du og den andre forelderen har muntlig samværsavtale, må du dokumentere avtalen og omfanget av samværet. Det gjør du i et eget felt i søknadsskjemaet.

 **Hvis du har utgifter til barnetilsyn,** må du dokumentere utgiftene til barnetilsyn, som omfatter 

 * barnehage
* skolefritidsordning
* privat tilsynsordning

 Du må oppgi det maksimale antallet timer i uka barnet kan være i barnehagen, skolefritidsordningen eller den private tilsynsordningen.

 **Hvis barnet deler bosted mellom foreldrene slik det går fram av barneloven § 36,** må du legge ved skriftlig avtale eller domsavgjørelse som viser at barnet deler bosted mellom foreldrene.

 Barnet har delt bosted når foreldrene har inngått avtale om det, eller en domstol har fastsatt at barnet skal dele bosted mellom foreldrene.

 Hvis barnet selv søker om bidrag etter fylte 18 år, må det legges ved dokumentasjon av skolegang ved videregående skole. 

 Når barnet har fylt 18 år, må han eller hun selv søke om å få bidrag. Barnet kan få bidrag til han eller hun er ferdig med videregående skole.

 **Hvis bidraget har blitt fastsatt tidligere,** må du legge ved vedtak eller avtale om bidrag. 

 **Hvis bidraget er fastsatt i et annet land,** skal du også legge ved dokumentasjon som viser det.

 Har du og barna søkt om asyl i Norge, eller har dere allerede fått asyl i Norge, må du legge ved kopi av asylsøknaden eller bekreftelse på at du har fått asyl i Norge. 

 Hvis du har søkt om asyl i Norge, men ennå ikke har fått svar, skal du legge ved en kopi av asylsøknaden din.

 Hvis du har fått innvilget asyl, skal du legge ved en bekreftelse på at du har fått asyl i Norge. Bekreftelsen skal vise fra hvilken dato du har fått asyl.

 Du kan ta [kontakt med NAV](https://www.nav.no/person/kontakt-oss) hvis du ønsker mer informasjon og veiledning, og/eller hjelp til å fylle ut skjemaet.

 Du får skriftlig vedtak når søknaden er behandlet. 

 Alle parter i en bidragssak kan klage på vedtaket fra NAV. Hvis et barn er part, må barnet ha fylt 18 år for å kunne klage.

 Klagefristen for bidragsforskudd er 6 uker.

 Vedtak om bidragsforskudd er gjort ut fra de opplysningene som finnes på vedtakstidspunktet. Hvis opplysningene ikke stemmer, kan du klage på vedtaket. Skjer det en endring i opplysningene etter datoen for vedtaket, kan du søke om å få endret vedtaket.

 #### Saksgang i klagen

 Når du klager, vil den NAV-enheten som har gjort vedtaket vurdere saken din på nytt. NAV kan gjøre om vedtaket hvis det er grunn til det. Hvis vedtaket ikke blir endret, blir klagen sendt videre til NAV Klageinstans. Klageinstansen vil gjøre sitt vedtak i saken, og dette vedtaket er endelig. Det er altså ikke flere klagemuligheter.

 Hvis du har fått innvilget bidragsforskudd, vil pengene bli utbetalt i starten av den påfølgende måneden.

Det er Skatteetaten som utbetaler bidragsforskudd. Du må derfor kontakte dem med eventuelle spørsmål om dine utbetalinger.  
   
 [Du kan lese mer om deres tjenester (skatteetaten.no)](https://www.skatteetaten.no/person/betaling-og-innkreving/barnebidrag-og-andre-underholdsbidrag/), eller kontakte dem på telefon 21 05 11 00.  
 NAV Kontaktsenter kan ikke besvare spørsmål om utbetalinger fra Skatteetaten.

 #### Sjekk utbetalingene dine

 #### Feriepenger

 #### Skatt

 Mottakeren av bidragsforskuddet har plikt til å melde fra til NAV om endringer som betyr noe for retten til forskudd. Hvis du har fått forskudd uten at du har hatt rett på det, vil NAV vurdere om du må betale tilbake.

 Du må melde fra til oss om endringer hvis

 * du gjenopptar forholdet til den andre forelderen, du får samboer eller gifter deg
* du har endringer i lønn, eventuelt får andre utbetalinger fra NAV
* du ikke lenger har den daglige omsorgen for barnet, for eksempel fordi barnet flytter til den andre forelderen eller i fosterhjem/institusjon
* barnet flytter til utlandet / har et utlandsopphold

  