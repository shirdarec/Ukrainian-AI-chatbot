#Ramps
Ramps, threshold eliminators and inclined boards contribute to threshold-free access to dwellings, and between rooms with thresholds and level differences.
Ramper, terskeleliminatorar og skråbrett kan vere aktuelt for deg som er avhengig av rullestol eller  ganghjelpemiddel som til dømes rullator eller prekestol. Du har vanskar med å komme over tersklar og opp trapper i bustaden og i inngangspartiet.

 Ramper, terskeleliminator og skråbrett. Hjelpemidla bidrar til at du kan komme deg frå rom til rom og inn og ut av bustaden, utan tersklar.

 Dersom du brukar rullestol, kan ulike typer ramper vere eit nyttig hjelpemiddel. Med ei rampe kan du kome deg opp og ned trapper og forsere andre høgdeforskjellar.

 Køyreramper kan vere berbare eller fastmonterte. Dei berbare rampene er samanleggbare, og kan vere aktuelt når du skal besøke stader med trapper. Dei kjem i ulik utforming og lengde, avhengig av høgdeforskjellen på trappa. 

 Høgdejusterbare skråbrett er til utandørs bruk, og kan jamne ut tersklar på mellom fem og 20 cm.

 Ein terskeleliminator til innandørs bruk kan jamne ut tersklar på mellom 16 og 1,5 cm. For tersklar lågare enn 1,5 cm må du ordne med ein terskeleliminator sjølv. Du kan også vurdere å fjerne terskelen heilt.

 Utvendig kan det vere aktuelt med ei fastmontert rampe. Desse kan ta stor plass og huseigar må godkjenne løysinga. Dersom du har behov for ekstra håndløypar tek dette også ekstra plass.

 Det er viktig å vere klar over at fastmontering av hjelpemiddel kan innebere bygningsmessige utgifter. Dette dekker ikkje NAV.

 Du kan lese [meir om adkomst til og i bustaden din på kunnskapsbanken.net](https://www.kunnskapsbanken.net/bolig/adkomst-til-og-i-egen-bolig/)

 Det kan vere eit godt alternativ å søke om tilskot til ombygging av uteområdet staden for rampe. Slik kan du lage ei varig løysing for adkomst til bustaden din.

 Du kan lese meir om [adkomst til og i bolig på kunnskapsbanken.net](https://www.kunnskapsbanken.net/bolig/adkomst-til-og-i-egen-bolig/#tilrettelegging_inne). Her finn du også tips om enkel tilrettelegging for terskelfri adkomst.

 #### Dette bør du undersøke viss du skal søke om fastmonterte ramper

 * Finn fram aktuelle planteikningar.
* Kontakt kommunen og be om hjelp til å vurdere og kartlegge situasjonen. Kanskje er det aktuelt å søke tilskot til ombygging i staden for fastmontert rampe.
* Du bør få hjelp av kommunal hjelpemiddelformidler til å dokumentere noverande løysing med bilete og mål.
* Set deg inn i [byggteknisk forskrift om ramper (TEK17)](https://www.dibk.no/regelverk/byggteknisk-forskrift-tek17/12/iii/12-16) (dibk.no).
* Viss du leiger bustad, må du be huseigar om å godkjenne monteringa og at du eventuelt fjerner tersklar.
* Viss du bur i eit burettslag, må du be styret i laget om godkjenning.
* Du kan lese meir om [tilrettelegging for adkomst på kunnskapsbanken.net](https://www.kunnskapsbanken.net/bolig/adkomst-til-og-i-egen-bolig/#tilrettelegging_inne)

 Dersom du skal søke om fastmonterte hjelpemiddel, skal  kommunal hjelpemiddelformidlar utforme søknaden for deg. 

 Viss du skal søke om hjelpemiddel som ikkje skal monterast fast, kan du også få hjelp til å søke av ein kommunal hjelpemiddelformidlar.

 ### Ved søknad om berbare ramper

 * Bruk søknadsskjemaet du kjem til ved å klikke på knappen "Søk om hjelpemiddel".
* Viss du søker sjølv bør du legge ved funksjonsbeskrivelse frå ein fagperson (kommunal terapeut).

 ### Ved søknad om fastmonterte ramper og terskeleliminatorar

 Kommunal hjelpemiddelformidlar har tilgang til aktuelle skjema:

 * Søkadsskjema med tilleggsskjema T09 (Adkomst til og i bolig)
* Godkjenningsskjema signert av bebuar, huseigar og eventuelt styre i burettslag. Riktig godkjenningsskjema finn du saman med tilleggsskjemaet (T09).
* Dersom du eig bustaden din sjølv, må du signere både som bebuar og huseigar.
* [Målteikningar (les om dette på kunnskapsbanken.net)](https://www.kunnskapsbanken.net/bolig/bad-og-toalett/) må leggjast ved.
* Bilete av eksisterande løysing må leggjast ved.
* Stadfesting frå fagperson på at du har behov for hjelpemiddelet og kvifor.
* Stadfesting på at nokon har påtatt seg ansvaret for opplæring og oppfølging av hjelpemiddelet.

 #### Er du fagperson?

 Vi har eigne løysingar for deg

  Du får skriftleg vedtak når NAV har behandla søknaden din.

 Leverandøren skal informere deg om kva du eventuelt må gjere i forkant av montering. Eksempel på dette kan vere å fjerne eksisterende rekkverk i trapp, rydde uteareal eller fjerne gjerde, murkantar og buskar. Underlaget til rampa bør tilretteleggast slik at det ikkje veks gras gjennom rampa, og dette har du sjølv ansvar for.

 Snø og is (tele) kan gjere at montering av rampe vert utsett.

 Det er kommunen som hjelper deg med å montere terskeleliminator og skråbrett. Kommunen skal gi deg opplæring i bruk av berbart utstyr.

 Berbare ramper og skinner er egna til å ta med på reise.

 Viss du skal reise bort og har behov for rampe under opphaldet, kan du kontakte kommunen du skal til eller NAV Hjelpemiddelsentral i fylket du skal vere i.

 