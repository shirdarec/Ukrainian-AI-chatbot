#Reading and writing support software
Software that supports reading and writing for those who have reading and writing difficulties. If you are under the age of 18, your parent or guardian must sign the application for you.

NAV kan låne ut programvare med forsterket lese- og skrivestøtte når programvare som er innebygd i pc-en ikke dekker behovet ditt.

 Du kan søke programvare med lese- og skrivestøtte både til skole, fritid og arbeid. 

 For at NAV skal dekke programvare med lese- og skrivestøtte, må formålet med programvaren være å kompensere for lese- og skrivevansker.

 NAV dekker ikke programvare til pedagogisk bruk. Det vil si at hvis hensikten med programvaren for eksempel er å trene eller lære begreper, så er dette et pedagogisk tiltak som skolen har ansvar for. 

 Du må være [medlem av folketrygden](/no/person/flere-tema/arbeid-og-opphold-i-norge/relatert-informasjon/medlemskap-i-folketrygden)

 Programvare for lese- og skrivestøtte har funksjoner som gir ekstra støtte for lesing og skriving.

 Slik programvare inneholder gjerne talesyntese for opplesing av tekst, ordbøker og stavekontroll.

 Du kan få programvare med støtte for bokmål, nynorsk og engelsk. Det finnes også programvare på flere språk. 

 Du kan lese mer om [tilrettelegging for lese- og skrivestøtte på kunnskapsbanken.net](https://www.kunnskapsbanken.net/lese-og-skrivestotte/).

 Det finnes også mange gratis og rimelige [apper til mobiltelefon og nettbrett](https://www.kunnskapsbanken.net/kategori/app/lese-og-skrivestotte-app/) som kan hjelpe deg med lesing og skriving (kunnskapsbanken.net). Dersom du trenger en dyrere app eller en programvare som kan hjelpe deg med lesing og skriving, kan du søke NAV om et økonomisk tilskudd til dette.

 Hvis du er elev i grunnskolen og har behov for PC eller nettbrett til skolearbeid, kan du søke NAV om tilskudd til dette.

 Ofte vil programvaren som er innebygd i PC-en dekke behovet ditt for lese- og skrivestøtte. Hvis det ikke er det, kan du søke om programvare for lese- og skrivestøtte i tillegg til tilskudd til selve PC-en.

 For at du skal få innvilget hjelpemidler, trenger NAV en søknad med vedlagt dokumentasjon fra en fagperson. Dokumentasjonen må vise at du har lese- og skrivevansker. En fagperson kan for eksempel være logoped, pedagogisk-psykologisk tjeneste eller voksenopplæring. 

 Du kan søke hjelpemidler på egenhånd, eller i samarbeid med skole eller pedagogisk-psykologisk tjeneste. Fyll ut søknadsskjema på nav.no og legg ved dokumentasjon på lese- og skrivevansker. 

 Du må signere søknaden selv. Hvis du er under 18 år må en foresatt signere for deg.

 Dokumentasjon fra fagperson som viser at du har lese- og skrivevansker.

  Hvis du får problemer med programvaren bør du først sjekke om programvaren og operativsystemet er oppdatert, og restarte maskinen.

 Du kan først be om hjelp fra IT-ansvarlig på barnehagen, skolen eller arbeidsplassen. Hvis de ikke klarer å løse problemet, kontakter du din lokale NAV Hjelpemiddelsentral. 

 Du, dine foresatte eller en annen som har oppfølgingsansvar, må selv passe på å oppdatere både programvaren og operativsystemet på datamaskinen.

 Hvis programvaren slutter å virke fordi den er veldig gammel, eller det ikke lenger er mulig å oppdatere programvaren, kan du bruke bytteskjema for å få ny.

 Hvis du skal bytte til et annet program, må du sende ny søknad.

 