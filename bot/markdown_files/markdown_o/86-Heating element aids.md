#Heating element aids
Mittens, gloves, socks and soles with heating elements.
Varmehjelpemidler kan være aktuelt for deg som får unormalt bleke eller blålige fingre eller tær når du blir utsatt for kulde (cyanose). Blekheten eller blåligheten i huden kommer på grunn av redusert blodgjennomstrømming. En rekke ulike diagnoser og skader kan gi denne tilstanden, blant annet amputasjon, kuttskader og Raynauds syndrom.

 Du må ha prøvd ut eller vurdert om det er tilstrekkelig med andre og rimeligere tiltak, før du kan få varmehjelpemidler av NAV. 

 Du kan få varmehjelpemidler til hender og føtter. Det vil si spesialutviklede votter, hansker, sokker og skosåler. Det finnes ulike typer, varianter og modeller, som for eksempel innerhansker, joystickvotter, termosokker og knestrømper.

 Utstyret har varmetråder som varmes opp av batterier som er plassert i en lomme på hjelpemiddelet. Disse må lades opp mellom bruk og har begrenset varighet. Derfor vil du alltid få med et ekstra sett med batterier, slik at du får ladet samtidig som du bruker hjelpemiddelet.

 Du kan få varmehjelpemidler til alle arenaer, som dagligliv, arbeid, utdanning, skole og barnehage. Du kan få et ekstra sett hvis du kan begrunne årsaken til at du trenger dette.

 Hvis du trenger utstyr i andre størrelser enn det som er standard, kan du få hjelpemiddelet spesialsydd til dine mål. Da er det viktig at du fyller ut måleskjemaet som du finner på FinnHjelpemiddel eller leverandørens nettsider.

 Du kan lese mer om [de vanligste varmehjelpemidlene på finnhjelpemiddel.nav.no](https://finnhjelpemiddel.nav.no/rammeavtale/38a0c948-fb9f-4cbb-a8d1-de22ac158ea2).

 Varmehjelpemidlene lånes ut av NAV Hjelpemiddelsentral. NAV låner kun ut varmehjelpemidler til hender og føtter, du kan ikke få varmetepper eller klær.

 Det finnes en del varmehjelpemidler å få kjøpt i vanlige butikker, og dette kan du ikke få utlånt eller dekket av NAV.

 Om du skal søke selv, kommer an på hvor du trenger hjelpemiddelet:

  Erklæring fra lege må legges ved søknaden, og må vise:

 * hvilken diagnose du har
* om diagnosen fører til nedsatt blodgjennomstrømning i fingre eller tær.
* om den nedsatte blodgjennomstrømningen utløses av kulde og fører til unormal blekhet og cyanose.

 Hvis du søker om flere sett, trenger vi dokumentasjon på hvorfor dette er nødvendig.

 Oppgi størrelse ut fra standardsortimentet.

 Hvis du ikke kan bruke en størrelse fra standardsortimentet, men trenger spesialmål, må du fylle ut måleskjema. Dette finner du på nettsidene til leverandøren av hjelpemiddelet eller på finnhjelpemiddel.nav.no. Tegning kan være et supplement til måleskjema.

 Søker du om varmehjelpemidler med spesialtilpasninger eller andre typer batterier enn standard batterier, er det en fordel om du kan legge ved pristilbud fra leverandør. I slike tilfeller vil det være enklest for deg å få hjelp til søknadsprosessen av en terapeut i kommunen du bor i.

  ### Etter at du har søkt

 Du får skriftlig vedtak når NAV Hjelpemiddelsentral har behandlet søknaden din.

 