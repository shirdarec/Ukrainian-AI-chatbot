#Fluency aids
Assistive technology that can contribute to fluent speech in those who stutter.
Taleflythjelpemidler kan være en hjelp til deg  som har taleflytvansker. Det kan være at du stammer eller har løpsk tale. Hjelpemidlene kan bidra til at du får mer flyt i talen, og oppnår bedre kommunikasjon med andre. 

 Et taleflythjelpemiddel ser ut som et lite høreapparat som du setter i det ene øret. 

 Hjelpemiddelet gjør at du hører din egen stemme med en liten endring i frekvens (lys/mørk stemme) og med en liten tidsforsinkelse. Dette skaper en illusjon av at en annen person snakker samtidig. Stemmen hjelper deg med å holde et jevnt tempo i talen din. Sammen med pusteteknikker og andre teknikker, kan dette for mange gi bedre taleflyt. 

 Du kan lese mer om hjelpemidler for taleflytvansker på [kunnskapsbanken.net](https://www.kunnskapsbanken.net/hjelpemidler-for-personer-med-taleflytvansker/) og på [Statped sine nettsider](https://www.udir.no/laring-og-trivsel/spesialpedagogikk/spesialpedagogiske-fagomrader/taleflytvansker/#a186533).

 Ta kontakt med fastlegen din og be om henvisning til en logoped. Logopeden kan hjelpe deg med taleflyten, og prosessen med å prøve ut og søke om et taleflythjelpemiddel.

 Barn og unge i skolealder kan henvises til logoped gjennom det spesialpedagogiske fagmiljøet i kommunen eller fylkeskommunen.

 Hvis du er usikker på hvor du skal henvende deg, kan du kontakte NAV Hjelpemiddelsentral.

 Hos noen logopeder er det mulig å prøve ut om du vil ha nytte av et slikt hjelpemiddel. I så fall bør en beskrivelse av utprøvingen legges ved en søknad. 

 Du kan også søke om vurdering, og utprøving hos NAV Hjelpemiddelsentral. Logopeden eller en hjelpemiddelformidler i kommunen du bor i, vil organisere dette for deg.

 Behovet for et taleflythjelpemiddel må beskrives og begrunnes av en logoped. Søknaden kan derfor med fordel fylles ut og sendes av logopeden på dine vegne.

  Du får skriftlig vedtak når søknaden er behandlet.

 Det er viktig at du har noen rundt deg som kan følge deg opp i startfasen, helst en logoped. Hjelpemiddelet fungerer best om det kombineres med andre teknikker som forbedre taleflyten, for eksempel ulike pusteteknikker. 

 Når hjelpemiddelet leveres er det viktig at det tilpasses godt til personen som skal bruke det. Da må en ha god tid og det er viktig med trygghet og ro i tilpasningssituasjonen. Noen hjelpemiddelsentraler har kompetansen til å kunne gjøre dette selv, mens andre benytter seg av leverandørens kompetanse. Noen logopeder har god erfaring og kompetanse på området. Da kan tilpasningene av hjelpemiddelet gjøres her. 

 Ta godt vare på hjelpemidlet. Pass på å holde øret som hjelpemiddelet skal sitte i rent. Rutiner for å ha oppladede batterier er viktig for at hjelpemiddelet skal fungere godt.

 Hjelpemiddelet tåler vann dårlig. Det følger derfor med en tørkeboks som er nyttig å bruke dersom hjelpemiddelet har vært i kontakt med vann.

 Hvis hjelpemidlet går i stykker, det oppstår feil eller det er andre problemer, ta kontakt med NAV Hjelpemiddelsentral. 

 I noen tilfeller kan leverandør gi support. Behov for reparasjon må alltid avklares med NAV Hjelpemiddelsentral. 

 Reparasjon og vedlikehold må utføres av fagfolk.  

 