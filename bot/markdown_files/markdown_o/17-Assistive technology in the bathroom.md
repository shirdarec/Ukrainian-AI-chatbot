#Assistive technology in the bathroom
Fixed equipment in bathrooms that helps those who have difficulties with movement and movement become more independent.
Du kan ha rett på hjelpemiddel til bad viss du har vanskar med rørsle, bevegelse og forflytning. Det kan vere nedsatt funksjon i hand eller arm, nedsatt balanse, nedsatt gangfunksjon eller dårleg rekkevidde frå rullestol.

 For å få hjelpemiddel av NAV, må utstyret bidra til at du blir meir sjølvstendig. Det finnast mange ulike hjelpemiddel for bad, men felles for dei er at dei handlar om å kunne ivareta personleg hygiene og daglege aktivitetar på badet.

 Du kan også få hjelpemiddel som gjer at andre kan hjelpe deg på badet.

 Eksempel på aktuelle situasjonar er viss du

 * ikkje klarer å reise deg opp frå toalettet
* ikkje klarer å dusje eller tørke deg sjølv
* har falt i dusjen og treng meir støtte
* blir sliten av å stå i dusjen
* ikkje kjem deg opp eller ut av badekar eller dusjkabinett.

 Dersom produkt du kan kjøpe i vanleg handel dekker behova dine, vil du ikkje få hjelpemiddelet av NAV Hjelpemiddelsentral.

 NAV Hjelpemiddelsentral kan låne ut lause og fastmonterte hjelpemiddel til bad.

 Dersom du har vanskar med bevegelse kan utstyret bidra til at du kan bruke dusj, badekar, toalett og servant, og vere meir sjølvstendig på badet.

 Eksempel på fastmontert utstyr er baderomsservant, badekar og dusjvogn med elektrisk regulering i høgda. Vi har også toalett med spyle- og tørkefunksjon og takheis. Når hjelpemidla krev montering, dekker NAV montering og fremlegging av strøm frå eksisterande strømpunkt.

 Avhengig av korleis badet ditt er utforma, kan nokon av hjelpemidla kome i konflikt med regler for kor tett elektrisitet og vatn kan vere i høve til kvarandre. Da må ein sjå etter andre løysingar. Ein kommunal ergoterapeut kan bidra med dette.

 Lause hjelpemiddel til bad kan vere dusjkrakk, badestol, dusj- og toalettstol, støttestang og mobil personløfter.

 Du får låne hjelpemidla av NAV Hjelpemiddelsentral.

 #### NAV dekker ikkje

 * blandebatteri til vask med hev- og senkfunksjon
* dusjkabinett eller vanleg badekar
* endringar av badet som må gjøres for å få montert hjelpemiddelet. Eksempel på dette er å flytte avløp, skjule elektrisk anlegg, legge inn strøm eller forsterke veggen
* jordfeilbrytar
* oppussing av bad

 #### Fordjup deg

 [Hjelpemidler på bad (kunnskapsbanken.net)](https://www.kunnskapsbanken.net/bolig/bad-og-toalett/)

 Oversikt over dei ulike hjelpemidla finn du på FinnHjelpemiddel:

 * [Elektrisk hev- og senkfunksjon til innredning på kjøkken og bad](https://finnhjelpemiddel.nav.no/rammeavtale/ba893618-8010-40b2-9a14-f89c199e32d6)
* [Hygienehjelpemidler og støttestang](https://finnhjelpemiddel.nav.no/rammeavtale/22469a9d-0cc2-41c4-8564-085b0d836144)

 #### Dette bør du undersøke viss du skal søke om fastmonterte hjelpemiddel på bad

 * Finn fram aktuelle planteikningar
* Du bør få hjelp av kommunal hjelpemiddelformidler til å dokumentere noverande løysing med bilete og mål.
* Lag ein oversikt over eksisterande inventar.
* Viss du leiger bolig, må du be huseigar om å godkjenne monteringa.
* Viss du har planar om å byggje om badet, er det lurt å kontakte NAV Hjelpemiddelsentral eller kommunen for å få gode råd om varig tilrettelegging.
* Du kan lese meir om [tilrettelegging på bad og lære korleis du kan ta riktige mål på kunnskapsbanken.net](https://www.kunnskapsbanken.net/bolig/bad-og-toalett/).

 Dersom du skal søke om fastmonterte hjelpemiddel, skal  kommunal hjelpemiddelformidlar utforme søknaden for deg. 

 Ein kommunal hjelpemiddelformidlar kan hjelpe deg å søke også viss du skal søke om lause hjelpemiddel til bolig.

 Viss du berre skal ha lause hjelpemiddel til badet, kan du søke om dette sjølv. Ver nøye med å velge rett hjelpemiddel, og legg ved den dokumentasjonen som krevst. Er du usikker, kan du få hjelp av den kommunale ergoterapitenesten.

 ### Ved søknad om lause hjelpemiddel på bad

 * Bruk søknadsskjemaet du kjem til ved å klikke på knappen "Søk om hjelpemiddel".
* Viss du søker sjølv bør du legge ved funksjonsbeskrivelse frå ein fagperson (kommunal terapeut).

 ### Ved søknad om fastmonterte hjelpemiddel på bad

 Kommunal hjelpemiddelformidlar har tilgang til aktuelle skjema:

 * Søkadsskjema med tilleggsskjema T01 (hjelpemidler på bad)
* Godkjenningsskjema signert av bebuar og huseigar. Dersom du eig bustaden sjølv, må du signere både som bebuar og huseigar. Riktig godkjenningsskjema finn du saman med tilleggsskjemaet (T01)
* Stadfesting frå fagperson på at du har behov for hjelpemiddelet og kvifor.
* Stadfesting på at nokon har påtatt seg ansvaret for opplæring og oppfølging av hjelpemiddelet.
* [Målteikningar (les om dette på kunnskapsbanken.net)](https://www.kunnskapsbanken.net/bolig/bad-og-toalett/) må leggjast ved.
* Bilete av eksisterande løysing må leggjast ved.

  

  Du får skriftleg vedtak når NAV har handsama søknaden din.

 