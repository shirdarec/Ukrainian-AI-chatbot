#Attendance allowance for sick children
Ensures you income during absence from work when you need to care for a child who has been admitted or is undergoing treatment in hospital.
  ### Pleiepenger og utdanning

 Du kan fint studere mens du mottar pleiepenger, men studier og utbetalinger fra Lånekassen gir ikke rett til pleiepenger. 

 Hvis du har en jobb i tillegg til studiene, kan du søke pleiepenger basert på fraværet i denne jobben.

 Hvis studiene gjør at du ikke pleier barnet i perioder du har søkt om pleiepenger må du gi beskjed til NAV. 

 ### Hvem regnes som omsorgsperson?

 For å ha rett til pleiepenger må du være en del av den daglige omsorgen for barnet. Dette vil ofte være foreldrene til barnet. Fosterforeldre og steforeldre kan også ha den daglige omsorgen for barnet, slik at de kan ha rett til pleiepenger. Hvis andre omsorgspersoner har regelmessig daglig omsorg for barnet, kan de også ha rett til pleiepenger. 

 #### Én eller flere omsorgspersoner?

 Pleiepengene kan fordeles mellom flere omsorgspersoner ved å dele 100% pleiepenger mellom seg. 

 Hvis foreldrene ikke bor sammen, men deler på å pleie barnet, kan dere søke om pleiepenger de periodene dere har omsorgen for barnet. Hvis dere for eksempel skal pleie barnet annen hver uke, så søker dere om pleiepenger kun for de aktuelle ukene. 

 I noen tilfeller kan to omsorgspersoner få 100% pleiepenger, hvis pleiebehovet ikke kan ivaretas av en person alene. NAV vurderer dette ut fra opplysninger fra deg i søknaden og fra legeerklæringen. 

 Hvis barnet er innlagt på sykehus kan også to omsorgspersoner få 100% pleiepenger, hvis de er sammen med barnet på sykehuset. 

 For å ha rett til pleiepenger må barnet ditt ha behov for kontinuerlig tilsyn og pleie på grunn av sykdom. 

 Det kan være somatiske og psykiske sykdommer, personskader eller medfødte tilstander. Rett til pleiepenger er ikke knyttet til bestemte diagnoser, og det er ikke krav om at barnet har fått en diagnose.

 For å få pleiepenger må det være en sammenheng mellom sykdommen og barnets pleiebehov. Det vil si at behovet for pleie må være ut over det som er normalt, slik at barnet på grunn av sykdom ikke kan overlates til seg selv. Pleiebehovet må også være kontinuerlig gjennom hele dagen, og ikke bare knyttet til bestemte situasjoner når barnet trenger ekstra støtte.

 Vi vurderer barnets pleiebehov når du søker om pleiepenger. Derfor er det viktig at legen beskriver barnets pleiebehov i legeerklæringen. Det er kun leger i spesialisthelsetjenesten som kan skrive en slik legeerklæring. 

 #### Pleiepenger når barnet er innlagt

 Hvis barnet er innlagt på sykehus, har du som hovedregel rett til pleiepenger når du må være borte fra jobb for å være sammen med barnet. Dette gjelder også for barn som ikke er formelt utskrevet fra sykehuset, men som har hjemmesykehus eller oppfølging fra nyfødtavdelingens ambulerende sykepleietjeneste (NAST) i hjemmet. 

 ### Situasjoner som ikke gir rett til pleiepenger

 Sykdom som følges opp av fastlege, uten at dere er henvist til spesialisthelsetjenesten, vil normalt ikke gi rett til pleiepenger. Dette inkluderer sykdom som luftveisinfeksjoner, omgangssyke og lignende. Da kan omsorgspenger for bruk av omsorgsdager ("hjemme med sykt barn dager") være aktuelt.

 Sosiale utfordringer gir i seg selv ikke rett til pleiepenger. Hvis barnet for eksempel ikke vil gå i barnehage eller skole på grunn av sosiale problemer, vil du ikke ha rett til pleiepenger. 

 Noen barn har oppfølging i spesialisthelsetjenesten, uten at det har behov for kontinuerlig tilsyn og pleie ut over det som er normalt for friske barn. Da vil du ikke ha rett til pleiepenger, men du kan bruke omsorgsdager for å følge barnet. 

 Det er i utgangspunktet ingen tidsbegrensing for hvor lenge du kan få pleiepenger, så lenge vilkårene for å få pleiepenger er oppfylt og barnet er under 18 år.

 Når du søker om pleiepenger, skal legen gi informasjon i en legeerklæring om hvor lenge barnet forventes å trenge kontinuerlig tilsyn og pleie. 

 I noen tilfeller kan du også få [pleiepenger for barn over 18 år.](/pleiepenger-over-18)

 Det er egne regler for hvor lenge du kan få pleiepenger hvis du oppholder deg i land [utenfor EØS](https://www.nav.no/pleiepenger-barn#utland).

        ### Ikke jobbet fire uker

 I noen tilfeller kan du ha rett til pleiepenger selv om du ikke har jobbet fire uker før du søker om pleiepenger. 

 Hvis du skulle vært på jobb når du søker pleiepenger, men kommer inn under unntaksreglene fordi du ikke rakk å jobbe minst fire uker, skal pleiepengene beregnes etter vanlige regler ut fra hvilken jobbsituasjon du har. 

 Hvis du ikke hadde avtalt arbeid når du søker pleiepenger, men likevel har rett på grunn av unntaksreglene, kan pleiepengene dekke 65% av inntekten du ville hatt hvis du jobbet. 

 ### Fisker

 Som fisker er det ulike måter man kan motta lønn. Du kan motta lønn som hyre eller lott, eller du kan motta begge deler. Det er viktig at vi mottar riktig informasjon om arbeidssituasjonen din slik at vi får gitt deg riktig beregning av pleiepengene.

 #### Hyre

 Hvis du mottar hyre får du lønn som arbeidstaker. Det er ikke alle fiskere som er registrert med et arbeidsforhold i arbeids- og arbeidstakerregisteret slik at det er synlig i søknaden. Grunnen til at du ikke ser arbeidsforholdet ditt er at arbeidsgiveren din ikke er pliktig til å melde deg inn som arbeidstaker når du er fisker.

 Hvis du er fisker med hyre, må arbeidsgiveren din sende inn inntektsmelding med informasjon om inntekten din. [Arbeidsgiveren din kan lese mer om hvordan man sender inn inntektsmelding og hvordan denne skal fylles ut.](https://www.nav.no/no/bedrift/tjenester-og-skjemaer/nav-og-altinn-tjenester/foreldrepenger-og-svangerskapspenger2)

 #### Lott

 Hvis du er fisker med lott, regnes du som selvstendig næringsdrivende. I søknadsdialogen må du svare ja på spørsmålet om du er selvstendig næringsdrivende, du må velge at du er fisker når du fyller ut informasjon om næringen din.

 Spørsmålene du får i søknaden er tilpasset din situasjon og du får veiledning og informasjon underveis. Når du gir oss informasjon om at du er fisker får vi registrert riktig informasjon om deg, og vi får sendt riktig informasjon om deg til skatteetaten.

 [På skatteetaten sine hjemmesider kan du lese mer om lott og hyre.](https://www.skatteetaten.no/rettskilder/type/handboker/skatte-abc/gjeldende/f-13-fiske/)

 #### Fisker med egen båt

 Hvis du er fisker med egen båt, er du selvstendig næringsdrivende. I søknadsdialogen må du svare ja på spørsmålet om du er selvstendig næringsdrivende, du må velge at du er fisker når du fyller ut informasjon om næringen din. Spørsmålene du får i søknaden er tilpasset din situasjon og du får veiledning og informasjon underveis.

 #### Hvis du har både lott og hyre

 Hvis du mottar både lott og hyre så mottar du inntekt både som arbeidstaker og som selvstendig næringsdrivende.

 For den delen av inntekten din som er hyre er du å regne som arbeidstaker, og du mottar lønn som arbeidstaker. Det er ikke alle fiskere som er registrert med et arbeidsforhold i arbeids- og arbeidstakerregisteret slik at det er synlig i søknaden. Hvis du er fisker med hyre, må arbeidsgiveren din sende inn inntektsmelding med informasjon om inntekten din.

 For den delen av inntekten din som er lott, er du å regne som selvstendig næringsdrivende. I søknadsdialogen må du svare ja på spørsmålet om du er selvstendig næringsdrivende, du må velge at du er fisker når du fyller ut informasjon om næringen din.

 Spørsmålene du får i søknaden er tilpasset din situasjon og du får veiledning og informasjon underveis. Når du gir oss informasjon om at du er fisker får vi registret riktig informasjon om deg, og vi får sendt riktig informasjon om deg til skatteetaten.

 ### Har du fått ny inntekt?

 Når du får ny inntekt mens du mottar pleiepenger, kan dette påvirke hvor mye du får utbetalt fra NAV. Ny inntekt kan for eksempel komme fra et nytt arbeidsforhold, at du starter opp som selvstendig næringsdrivende eller tar oppdrag som frilanser. 

 Omsorgsstønad fra kommunen regnes som frilansinntekt. Det betyr at også omsorgsstønad kan påvirke hvor mye pleiepenger du kan få utbetalt.

 Pleiepengene skal dekke den inntekten du hadde da du startet med pleiepengene. Når du får ny inntekt, får du et lavere inntektstap, og NAV skal derfor vurdere å redusere utbetalingen av pleiepenger.

 Denne reduksjonen gjøres uavhengig av om du får pleiepenger utbetalt direkte fra NAV, eller om du får pleiepengene utbetalt som lønn fra arbeidsgiver. Hvis arbeidsgiveren din forskutterer lønn, må du derfor informere om at refusjonen fra NAV kan bli redusert. 

 Du må sende en melding til oss hvis du får ny inntekt, der du informerer om hvor du får ny inntekt fra og hvor mye du forventer å tjene fremover.

    Pleiepengene graderes mot tre ulike situasjoner, dette er når

 * barnet er fast og regelmessig i et omsorgstilbud
* du skal jobbe i perioden du har pleiepenger
* flere omsorgspersoner skal dele på å pleie barnet

 Hvis flere av situasjonene er aktuelle, vil graderingen av pleiepengene styres av hvilken situasjon som gir lavest grad av pleiepenger. 

 Hvis barnets sykdom medfører at du har nattevåk eller er i beredskap, graderes ikke pleiepengene mot tiden barnet er i fast og regelmessig omsorgstilbud. 

 ### Barnet skal være fast og regelmessig i et omsorgstilbud:

 I noen tilfeller kan barnet gå helt eller delvis i barnehage, skole eller andre omsorgstilbud. Når tiden barnet oppholder seg i et omsorgstilbud som er fast og regelmessig, skal pleiepengene graderes tilsvarende den tiden barnet er i omsorgstilbudet.

 Pleiepengene skal ikke graderes mot omsorgstilbud når:

 * det er uregelmessig og sporadisk opphold i omsorgstilbudet.
* barnet må ha tilsyn og pleie om natten,
* du må være i beredskap mens barnet er i omsorgstilbud.

 **Hvordan graderes pleiepengene når barnet er fast og regelmessig i et omsorgstilbud?**  
 Pleiepengene reduseres for tiden barnet er i omsorgstilbudet, målt mot en arbeidsuke på 37,5 timer. Hvis barnet er i et omsorgstilbud mer enn 80 prosent i løpet av en uke, vil du ikke få utbetalt pleiepenger.

 **Eksempel:** 

 Anna klarer vanligvis å være i barnehagen 10 timer hver uke. 10 timer er 26,7 prosent av en normalarbeidsuke på 37,5 timer. Det betyr at Anna har tilsyn av andre 26,7 prosent. Omsorgspersonen som har søkt om pleiepenger for Anna kan få inntil 73,3 prosent pleiepenger. Dette runder vi av til 73 prosent.

 Du må gi beskjed hvis den faste og regelmessige tiden i omsorgstilbudet endrer seg, enten ved å [skrive en beskjed til oss](https://www.nav.no/person/kontakt-oss/nb/skriv-til-oss), eller ved å ringe oss på 55 55 33 33.

 ### Du skal jobbe i perioden med pleiepenger:

 Du kan kombinere pleiepenger med arbeid. Pleiepengene graderes ut fra hvor mye arbeidstiden din er redusert i forhold til det du vanligvis jobber i perioden du søker pleiepenger for. Du må være borte fra jobb minst 20 prosent for å få pleiepenger.

 Hvis du for eksempel til vanlig jobber 40 timer i uka, og skal jobbe 20 timer i perioden med pleiepenger, får du utbetalt 50 prosent pleiepenger.

 ### Du skal dele pleiepengene med en annen:

 Som hovedregel kan må få opptil 100% pleiepenger for et pleietrengende barn, og disse kan deles mellom flere omsorgspersoner. 

 Hvor stor prosentandel som kan deles kommer an på om barnet er i et omsorgstilbud eller ikke. Dersom barnet ikke er i et omsorgstilbud, ser vi bare på antall timer den enkelte omsorgspersonen har i fravær fra arbeidet.

 Eksempel: Hvis mor får 60% pleiepenger på grunn av fravær fra jobb mens hun pleier, kan far søke om 40% pleiepenger for å pleie barnet. 

 Hvis barnet får et fast og regelmessig omsorgstilbud, som utgjør 40% av en normalarbeidsuke på 37,5 timer, kan foreldrene dele inntil 60% pleiepenger. 

 I noen tilfeller har barnet et større behov for tilsyn og pleie, som ikke kan ivaretas av kun én person. Da kan dere dele 200 prosent pleiepenger, hvis vilkårene er oppfylt. Pleiepengene kan likevel graderes mot arbeid og opphold i omsorgstilbud. 

 ### Barnet er fast og regelmessig i et omsorgstilbud, og du skal jobbe:

 Når barnet skal være fast og regelmessig i et omsorgstilbud og du skal jobbe, blir pleiepengene enten gradert ut fra

 * antall timer barnet er i omsorgstilbudet, eller
* hvor mye du skal jobbe og dermed har i tapt inntekt

 Hvis du skal jobbe mer enn den tiden barnet er i omsorgstilbudet, blir pleiepengene gradert tilsvarende det du har i tapt inntekt. Du må være borte fra jobb minst 20 prosent for å få pleiepenger.

 Hvis du skal jobbe mindre enn den tiden barnet er i omsorgstilbudet, blir pleiepengene gradert tilsvarende omsorgstilbudet.

 **Eksempel 1:** Anna er fast og regelmessig 10 timer per uke i et omsorgstilbud i barnehagen. 10 timer er 26,7 prosent av en normalarbeidsuke på 37,5 timer. Ut fra hvor mye Anna er i omsorgstilbudet, har mor rett til 73 prosent pleiepenger. Mor klarer likevel å jobbe mer enn tiden Anna er i barnehagen, og jobber halvparten av normal arbeidstid. Det betyr at mor har rett til 50 prosent pleiepenger, som tilsvarer det hun har tapt i inntekt.

 **Eksempel 2:**Peder er fast og regelmessig 15 timer per uke i et omsorgstilbud i barnehagen. 15 timer er 40 prosent av en normalarbeidsuke på 37,5 timer. Ut fra hvor mye Peder er i omsorgstilbudet, har mor rett til 60 prosent pleiepenger. Mor jobber samtidig 30% av sin fulle stilling. Det betyr at mor har rett til 60 prosent pleiepenger, som tilsvarer den tiden Peder er i omsorgstilbudet selv om hun har tapt arbeidsinntekt på 70%.

 ### Du skal dele pleiepenger med en annen, og du skal jobbe:

 Når du skal dele pleiepenger med en annen omsorgsperson og du skal jobbe, blir pleiepengene gradert enten ut fra

 * hvor mange prosent pleiepenger som er tilgjengelig, eller
* hvor mye du skal jobbe og dermed har i tapt inntekt

 Hvis du skal jobbe mer enn den tilgjengelige pleiepengegraden, blir pleiepengene gradert tilsvarende det du har i tapt inntekt. Du må ha et inntektstap på minst 20 prosent for å ha rett til å få utbetalt pleiepenger.

 Hvis du skal jobbe mindre enn den tilgjengelige pleiepengegraden, blir pleiepengene gradert tilsvarende tilgjengelig prosent.

 **Eksempel:** Anna er for syk til å gå i barnehagen, men trenger ikke tilsyn av mer enn én omsorgsperson. Ettersom Anna ikke har et fast og regelmessig omsorgstilbud, kan det innvilges til sammen opptil 100 prosent pleiepenger. I dette eksempelet ønsker mor og far å dele på å pleie Anna. Far har fått innvilget 40 prosent pleiepenger, som betyr at tilgjengelig pleiepengegrad er 60 prosent. Mor har redusert arbeidstiden sin med 60 prosent og kan få utbetalt hele den tilgjengelige pleiepengegraden.

 Hvis mor bare har redusert arbeidstiden sin med 40 prosent, kan hun innvilges kun 40 prosent pleiepenger ettersom det er dette hun har i tapt inntekt.

 ### Barnet er fast og regelmessig i et omsorgstilbud, og du skal dele pleiepenger med en annen:

 Når barnet skal være fast og regelmessig i et omsorgstilbud og du skal dele pleiepenger med en annen omsorgsperson, blir pleiepengene gradert både ut fra

 * antall timer barnet er i omsorgstilbudet, og
* hvor mange prosent pleiepenger som er tilgjengelig

 Vi beregner først pleiepengegrad ut fra hvor mye barnet er fast og regelmessig i et omsorgstilbud. Deretter trekker vi fra pleiepengegraden som den andre omsorgspersonen mottar. Det må være minst 20 prosent tilgjengelig pleiepengegrad for at du skal få utbetalt pleiepenger.

 **Eksempel:** Mona er fast og regelmessig 15 timer per uke i et omsorgstilbud i barnehagen. 15 timer er 40 prosent av en normalarbeidsuke på 37,5 timer. En gradering ut fra omsorgstilbudet betyr at det kan innvilges til sammen 60 prosent pleiepenger. Far har fått innvilget 40 prosent pleiepenger. Mor kan dermed få 20 prosent pleiepenger.

 ### Barnet er fast og regelmessig i et omsorgstilbud, du skal dele pleiepenger med en annen, og du skal jobbe:

 Når barnet skal være fast og regelmessig i et omsorgstilbud, du skal dele pleiepenger med en annen og du skal jobbe, kommer vi frem til graderingen slik:

 Vi beregner først pleiepengegrad ut fra hvor mye barnet er fast og regelmessig i et omsorgstilbud. Deretter trekker vi fra pleiepengegraden som den andre omsorgsperson mottar. Da har vi regnet ut det som blir tilgjengelig pleiepengegrad for deg.

 Hvis du skal jobbe **mer** enn det som tilsvarer tilgjengelig pleiepengegrad, blir pleiepengene gradert tilsvarende det du har i tapt inntekt. Du må være borte fra jobb minst 20 prosent for å få pleiepenger.

 **Eksempel 1:** Far søker pleiepenger for å pleie Anna og opplyser at han skal redusere arbeidstiden med 40 prosent. Anna er fast og regelmessig i et omsorgstilbud 10 timer i uka. 10 timer er 26,7 prosent av en normalarbeidsuke på 37,5 timer og ut fra omsorgstilbudet kan det totalt innvilges 73 prosent pleiepenger. Mor mottar 40 prosent pleiepenger. Tilgjengelig pleiepengegrad for far er dermed 33 prosent, slik at far kan få 33 prosent pleiepenger. Han får ikke dekket hele inntektstapet sitt på 40 prosent ettersom det ikke var mer pleiepengegrad tilgjengelig.

 **Eksempel 2:** Far søker pleiepenger for å pleie Anna og opplyser at han skal redusere arbeidstiden med 20 Prosent. Anna er fast og regelmessig i et omsorgstilbud 10 timer i uka. 10 timer er 26,7 prosent av en normalarbeidsuke på 37,5 timer og ut fra omsorgstilbudet kan det totalt innvilges 73 prosent pleiepenger. Mor mottar allerede 40 prosent pleiepenger. Tilgjengelig pleiepengegrad er dermed 33 prosent. Far kan likevel bare få 20 prosent pleiepenger fordi det er 20 prosent han har i inntektstap.

 ### Om beredskap

 I noen tilfeller kan barnets sykdom gjøre at du må være i beredskap eller være tilgjengelig, selv om barnet er i et omsorgstilbud. Det kan for eksempel være hvis barnet trenger at du er til stede i omsorgstilbudet, eller at du må være tilgjengelig til å dra dit på kort varsel, slik at du ikke kan jobbe. I disse tilfellene vil pleiepengene som hovedregel ikke graderes mot omsorgstilbud.

 Du opplyser i søknaden om hva som gjør at du må være i beredskap eller tilgjengelig. Hvis behovet oppstår etter at du har søkt, kan du [skrive en beskjed til oss](https://www.nav.no/person/kontakt-oss/nb/skriv-til-oss), under tema Familie - Pleiepenger. 

 Peder har angst og alvorlig skolevegring. I en lengre periode har han ikke vært på skolen i det hele tatt. Han er under behandling hos barne- og ungdomspsykiatrien, og sammen med skolen er det laget en plan for hvordan Peder skal komme tilbake til skolen. Til å begynne med klarer Peder bare å være på skolen hvis mor eller far samtidig er på et rom i nærheten.

 I dette tilfellet er mor eller far i beredskap, og pleiepengene skal ikke graderes ned mot timene Peder er på skolen.

 ### Om nattevåk

 I noen tilfeller kan barnets sykdom gjøre at du må være våken om natten for å pleie eller ha tilsyn med barnet. Hvis pleie- eller tilsynsbehovet på natten er betydelig større enn det som er vanlig for friske barn, kan det gå ut over muligheten til å jobbe fordi du må sove på dagtid. Det må være en sammenheng mellom pleien og tilsynet du gir på natten og barnets sykdom. I disse tilfellene skal pleiepengene som hovedregel ikke graderes mot omsorgstilbud.

 Du opplyser i søknaden om hva som gjør at du må være våken. Hvis behovet oppstår etter at du har søkt, kan du [skrive en beskjed til oss](https://www.nav.no/person/kontakt-oss/nb/skriv-til-oss), under tema Familie - Pleiepenger. 

 Leo har en sykdom som gjør at han trenger pustestøtte på natten. Han er i barnehagen på dagtid. Mor må ha tilsyn med Leo flere ganger om natten, for å se til at alt er i orden med pusten hans. Omfanget av tilsynet gjør at mor selv ikke kan gå på jobb dagen etter, fordi hun trenger å sove og hvile ut de timene Leo er i barnehagen.

 I dette tilfellet gjør nattevåk at mor ikke kan gå på jobb, og pleiepengene skal derfor ikke graderes mot timene Leo er i omsorgstilbud.

 Pengestøttene du får fra NAV kan noen ganger gå om hverandre. Noen opplever dette i forbindelse med fødsel hvis barnet blir innlagt på sykehus. Da har man ofte søkt foreldrepenger, men skal bytte til pleiepenger i perioden som barnet er innlagt.

 Når barnet er innlagt på sykehus kan du få pleiepenger frem til barnet er skrevet ut av sykehuset og foreldrepengene starter. Du kan også få pleiepenger hvis barnet får behandling og oppfølging i hjemmesykehus, eller får hjemmebesøk av nyfødtavdelingens ambulerende sykepleiertjeneste (NAST).

 Når du søker om pleiepenger, trenger vi en egen inntektsmelding til søknaden om pleiepenger. Vi kan ikke bruke en inntektsmelding som er sendt til en søknad om foreldrepenger. 

 Hva du må foreta deg, og hvordan du går frem i de forskjellige tilfellene kommer litt an på hvilken

 ### Jeg har søkt eller mottar pleiepenger fordi barnet er innlagt, og nå skal jeg søke foreldrepenger

 I denne situasjonen skal foreldrepengene utsettes i samme periode som barnet har vært innlagt. Når du [søker om foreldrepenger](https://www.nav.no/foreldrepenger#soke) legger du inn i søknaden hvilken periode barnet er innlagt, og som dermed skal utsettes. Når søknaden er ferdig behandlet, får du et svar hvor det står hvordan perioden din med foreldrepenger blir.  
   
 Du trenger ikke si fra til oss at du skal søke om foreldrepenger når du har pleiepenger. Men, du må huske å be arbeidsgiver om å sende inntektsmelding for foreldrepenger, selv om den tidligere er sendt inn i forbindelse med pleiepengene dine.

 I denne situasjonen [søker du pleiepenger](https://www.nav.no/pleiepenger-barn#soke) på vanlig måte. Foreldrepengene dine blir automatisk utsatt i samme periode som du mottar pleiepenger.

 Du behøver altså ikke gjøre noe med foreldrepengene dine i denne situasjonen. Men, du må huske å be arbeidsgiver om å sende inntektsmelding for pleiepenger, selv om den tidligere er sendt inn i forbindelse med foreldrepengene dine.

 Hvis du har rett til pleiepenger uten at barnet ditt er innlagt, må du velge om du vil ha enten foreldrepenger eller pleiepenger.

 **For barn født 30. september 2021 eller tidligere:**  
 Hvis du velger pleiepenger, får du ikke disse foreldrepengedagene igjen senere.  
   
 **For barn født 1. oktober 2021 eller senere:**  
 Hvis du velger pleiepenger trenger du ikke å søke utsettelse på foreldrepengene dine. De starter automatisk når pleiepengeperioden er slutt.

 Du får, som hovedregel, utbetalt det samme uansett hva du velger. Men, det finnes noen unntak:

 * Hvis du har dagpenger som beregningsgrunnlag, vil ofte foreldrepenger gi deg mest utbetaling.
* Har du valgt 80 prosent dekningsgrad på foreldrepengene dine, vil ofte pleiepenger gi deg mest utbetaling. Dette er fordi du da vil få 100 prosent pleiepenger i stedet for 80 prosent foreldrepenger.
* Arbeidsavklaringspenger gir ikke rett til pleiepenger, derfor vil det som hovedregel lønne seg å velge foreldrepenger.

 I tillegg kan det være greit å vite at du kan få mer i feriepenger om du velger pleiepenger. Dette er fordi du kan få feriepenger for de **første 12 ukene** på foreldrepenger og for de **første** **12 ukene** på pleiepenger. Det betyr at hvis du velger foreldrepenger kan du kun få feriepenger for 12 uker. Hvis du velger pleiepenger kan du få feriepenger for opptil 12 uker med pleiepenger pluss 12 uker med foreldrepenger.

 For mer hjelp og veiledning, kan du ringe oss på 55 55 33 33. Eller, [du kan gå til denne siden for å beregne hvor mye du kan få](https://familie.nav.no/hvor-mye).

 I denne situasjonen søker du pleiepenger hvis barnet blir innlagt på sykehus etter fødselen. Når barnet er født før 33. svangerskapsuke vil du, som hovedregel, få pleiepenger så lenge barnet er innlagt.

 I tillegg må du søke om foreldrepenger hvis du ikke allerede har gjort det.

 Perioden din med foreldrepenger blir utvidet med samme antall dager som barnet er født før termindato. Lengden på den utvidede perioden er uavhengig av om dere får ett eller flere barn, og om dere har valgt 80 prosent eller 100 prosent foreldrepenger.

 Får du pleiepenger i perioden fra fødsel og fram til opprinnelig termindato, trekkes disse dagene fra den utvidede perioden. Har du får pleiepenger etter opprinnelig termindato, trekkes ikke disse dagene fra. Så lenge barnet er innlagt blir foreldrepengene utsatt, og starter først når barnet er skrevet ut fra sykehuset.

 Hvis barnet du mottar pleiepenger for dør, får vi beskjed om det fra folkeregisteret. Du trenger ikke gi beskjed til oss. Du trenger heller ikke søke om å beholde pleiepenger etter barnets dødsfall, men du må gi beskjed hvis du ikke ønsker dette eller hvis du vil jobbe litt i perioden etter dødsfallet.

 Du kan også ha rett til pleiepenger fra den dagen barnet døde, hvis vilkårene for pleiepenger var oppfylt i tiden før dødsfallet. 

 ### Hvor lenge kan du få pleiepenger etter å ha mistet et barn?

 Som hovedregel kan du få pleiepenger i opptil 30 dager (6 uker) hvis barnet dør mens du mottar pleiepenger, eventuelt fra den dagen barnet døde.

 Hvis du har mottatt 100 prosent pleiepenger i minst tre år, kan du få pleiepenger i opptil tre måneder etter barnets død (12 uker). Det er en forutsetning at du har hatt 100 prosent pleiepenger sammenhengende i de tre årene. Sammenhengende betyr at det ikke har vært opphold mellom periodene. Det anses ikke som opphold hvis du har hatt 100% sykepenger, foreldrepenger, svangerskapspenger, opplæringspenger, omsorgspenger eller lovbestemt ferie mellom periodene med pleiepenger.

 Hvis du har hatt én eller flere perioder med graderte pleiepenger i løpet av de tre årene, kan du få pleiepenger i opptil 30 dager (6 uker). Har du for eksempel hatt 50 prosent pleiepenger i minst tre år eller mer, får du pleiepenger i 30 dager etter dødsfallet.

 ### Hva gjør du når situasjonen er uavklart?

 Vi har forståelse for at situasjonen med et sykt barn kan være uavklart. I utgangspunktet beskriver du hva som er situasjonen nå, og så melder du fra om endringer etter hvert som de kommer.

 Det samme gjelder hvis du venter på legeerklæring fra spesialisthelsetjenesten. Du sender søknaden din, og ettersender legeerklæringen så fort som mulig. 

 Du får en melding på [Min side](https://idporten.difi.no/opensso/UI/Login?realm=/norge.no&spEntityID=oidc.difi.no&service=IDPortenLevel3List&goto=http://idporten.difi.no/opensso/SSORedirect/metaAlias/norge.no/idp4?ReqID%3D_46d340347196add94980569ed59695ba%26index%3Dnull%26acsURL%3Dhttps://oidc.difi.no:443/idporten-oidc-provider/assertionconsumer%26spEntityID%3Doidc.difi.no%26binding%3Durn:oasis:names:tc:SAML:2.0:bindings:HTTP-POST) som bekrefter at vi har mottatt søknad fra deg. Noen minutter etter at vi har mottatt søknaden din, finner du den på Min side under "Dine pleiepenger".  
   
 

 ### Kan jeg påvirke saksbehandlingstiden?

 Saksbehandlingstiden er den samme for alle søknader om pleiepenger. Men søknader som venter på dokumentasjon tar ofte noe lengre tid. Sjekk derfor at vi har fått nødvendig dokumentasjon, slik som legeerklæring fra spesialisthelsetjeneste. Hvis du er arbeidstaker og søker for første gang, må vi ha inntektsmelding fra arbeidsgiveren din. 

 Saksbehandlingstiden er for tiden  fra vi fikk søknaden din. 

 ### Vil du endre på noe?

 Se avsnittet om [endringer du må melde fra om](https://www.nav.no/pleiepenger-barn#melde). Der får du en oversikt over hva du skal melde fra om, dette gjelder også mens du venter på svar på søknaden. 

 ### Hva må arbeidsgiver gjøre?

 Arbeidsgiver må sende inntektsmelding til NAV, den trenger vi for å kunne behandle søknaden om pleiepenger. Det er derfor viktig at du ber arbeidsgiver sende inn denne så snart du har søkt om pleiepenger.

 Hvis du skal søke pleiepenger på nytt etter et opphold, trenger vi kun inntektsmelding hvis det er 4 uker eller mer siden du hadde pleiepenger sist.

 Hvis du søker om pleiepenger for mer enn 14 dager, skal arbeidsgiver også registrere fraværet som lovfestet permisjon i A-ordningen. Du kan sjekke hva som er registrert på deg ved å logge inn på [Skatteetaten sine nettsider](https://www.skatteetaten.no/skjema/mine-inntekter-og-arbeidsforhold/). 

 Arbeidsgiver kan få en bekreftelse på at du har søkt pleiepenger. Du får en bekreftelse du kan gi til arbeidsgiver etter at du har sendt inn søknaden. Denne bekrefter at søknaden er mottatt, hvilken periode det er søkt for, samt informasjon om at arbeidsgiver må sende inntektsmelding.

 Du får et vedtak fra NAV når søknaden din er ferdig behandlet. Arbeidsgiver kan ikke kreve å få se vedtaket fordi det inneholder sensitive personopplysninger om barnet. Hvis arbeidsgiver har behov for opplysninger om saken og hva du har fått innvilget, må du og arbeidsgiver ha en dialog om dette.

 Om du får utbetalt lønn fra arbeidsgiver eller NAV avhenger av hva slags avtale som foreligger mellom deg som ansatt og arbeidsgiveren din. Dette kan for eksempel være en tariffavtale, eller annen avtale som er inngått mellom dere.

 Dersom dette ikke er regulert av en avtale, kan arbeidsgiver velge om de vil forskuttere lønn eller ikke. Hvis arbeidsgiver velger å ikke forskuttere lønn til deg, får du utbetalt fra NAV. Kontakt arbeidsgiveren din for å forhøre deg om hva de velger å gjøre.

 Når du søker om pleiepenger for sykt barn, har du en lovfestet rett til permisjon etter Arbeidsmiljølovens §12-9. 

 Du finner mer informasjon om retten til permisjon på [Arbeidstilsynet sine nettsider.](https://www.arbeidstilsynet.no/arbeidsforhold/permisjoner/rett-til-permisjon-ved-barns-og-barnepassers-sykdom/)

  

   
 Arbeidsgiveren din kan utbetale pleiepengene til deg, og kreve refusjon fra NAV etterpå. Hvis arbeidsgiver ikke ønsker å gjøre dette, får du utbetalingen direkte fra NAV.

 ### Utbetaling for søknader som nylig er behandlet

  ### Feriepenger

  ### Skatt

   Hvis du skal reise til et land utenfor EØS må du gi beskjed til NAV.

 Du må gi beskjed fordi vi må vite:

 * Om du er sammen med barnet i tiden du reiser
* Hvilket land dere skal reise til
* I hvilken periode dere skal være i utlandet
* Om du skal avvikle ferie

 Når du reiser utenfor EØS og retten din til pleiepenger er oppfylt i perioden, kan du motta pleiepenger i opptil 8 uker i løpet av en 12 måneders periode.

 Du melder fra ved å skrive en beskjed til oss, eller ved å ringe 55 55 33 33.

  Her finner du en oversikt over endringer du må melde fra om når du har pleiepenger.

 #### Jobb eller ferie i pleiepengeperioden

 Bruk endringsmeldingen for å melde fra om du skal 

 * jobbe mer eller mindre i perioden du har pleiepenger.
* ha ferie, eller endre denne.

 Du kan gjøre endringer i opptil 3 måneder tilbake i tid, og opptil 12 måneder frem i tid. Hvis endringen gjelder utenfor denne tidsrammen må du melde fra via [Skriv til oss](https://www.nav.no/skriv-til-oss). Det samme gjelder hvis du er selvstendig næringsdrivende eller har pleiepenger for flere barn.

 #### Avsluttet eller endret arbeidsforhold

 Når du har endringer i arbeidsforholdene dine, må NAV få beskjed.

 Hvis du har avsluttet et arbeidsforhold som arbeidstaker, må arbeidsgiver registrere arbeidsforholdet som avsluttet i Aa-registeret.

 Andre endringer, for eksempel i stillingsprosent, melder du via Skriv til oss. 

  #### Ny inntekt eller ny arbeidssituasjon

 Hvis du har fått ny inntekt i tillegg til pleiepengene, melder du fra om forventet ny inntekt via Skriv til oss. Det kan for eksempel være at du skal prøve å jobbe for en ny arbeidsgiver, har startet egen næring eller har fått innvilget omsorgsstønad fra kommunen. 

  #### Omsorgstilbud

 Hvis tiden barnet oppholder seg i omsorgstilbudet endrer seg fast og regelmessig, sender du en beskjed om endringen via Skriv til oss. Du trenger ikke sende noen beskjed hvis barnet er sporadisk i omsorgstilbudet.

  #### Andre endringer

 Du må også melde fra når

 * barnet ikke lenger har behov for kontinuerlig omsorg og pleie på grunn av sykdom.
* du har behov for kortere periode med pleiepenger.
* du vil endre hvor mange prosent pleiepenger du skal ha.
* behovet for nattevåk og/eller beredskap endrer seg.
* du skal reise til et [et land utenfor EØS.](https://www.nav.no/pleiepenger-barn#utland)
* omsorgen for barnet er overført til andre, helt eller delvis.

  Hvis du trenger mer veiledning, kan du ringe oss på 55 55 33 33.

 #### **Du kan se hva du har sendt inn på Dine pleiepenger:**

  