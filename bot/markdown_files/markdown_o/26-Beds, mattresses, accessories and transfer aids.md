#Beds, mattresses, accessories and transfer aids
Beds, mattresses, adjustable back supports, bedside tables and aids for transferring and turning in bed.
Hvis du har behov for pleie og stell i seng på grunn av nedsatt funksjonsevne, kan  noen av disse hjelpemidlene være aktuelle for deg. Det kan være om du har utfordringer med forflytning mellom seng og rullestol, eller behov for hjelp til å endre stilling i sengen.

 Dersom du har problemer med å ligge flatt, for eksempel på grunn av  en hjerte- eller lungetilstand, kan en regulerbar rygg være aktuelt.

 På denne siden finner du informasjon om:

 * senger med elektrisk regulering
* trykkavlastende madrasser
* utstyr for overflytting og vending i seng
* tilbehør som hjertebrett, sengebord og sengegrind.

 Det finnes ulike senger med elektriske funksjoner som gjør at stillingen i sengen kan endres. Vanlig madrass følger med, men om du trenger ny madrass må du kjøpe den selv.

 Om du har trykksår eller står i fare for å utvikle trykksår, kan du søke om madrass, overmadrass eller pute med trykksårforebyggende egenskaper. 

 Som tilbehør til seng finnes det blant annet sengegrinder, gavler, sengebord, støttehåndtak og sengebånd som du kan trekke deg opp med.

 Hvis du har problemer med å ligge flatt, kan du få et regulerbart brett som du monterer i eksisterende sengeramme (også kalt hjertebrett). Du kan også få ulike vendesystem hvis du trenger hjelp til å endre stilling.

 For å komme ut og inn av sengen kan du få ulike typer laken eller matter med skli- eller glidefunksjon, oppreisningsbelte, dreieskive og sklibrett.

 Hjelpemidlene finnes i ulike størrelser for alle aldre. For barn finnes det også reisesett.

 Du kan lese mer om de vanligste hjelpemidlene i denne kategorien på FinnHjelpemiddel:

 * [Hjelpemidler for overflytting og vending](https://finnhjelpemiddel.nav.no/rammeavtale/a9f619de-1223-422f-828f-c6f380622a55)
* [Senger, madrasser, hjertebrett og sengebord](https://finnhjelpemiddel.nav.no/rammeavtale/f38e94b6-ad85-4cf6-bc26-f14dff0f3e20)

 For søknad om elektromedisinsk utstyr kreves et [godkjenningskurs (kunnskapsbanken.net)](https://www.kunnskapsbanken.net/kurs/elektromedisinsk-utstyr/). Kontakt kommunen du bor i for å få hjelp.

 Hvis du [har brukerpass](/no/person/hjelpemidler/hjelpemidler-og-tilrettelegging/brukermedvirkning/brukerpass) og ønsker å søke selv, må du også gjennomføre kurset for å sikre at bruken og betjeningen av utstyret er forsvarlig.

  * Bekreftelse fra fagperson på at du har en funksjonsvanske som hjelpemiddelet vil avhjelpe.
* Bekreftelse på at noen har påtatt seg ansvaret for opplæring og oppfølging av hjelpemidlet.

  

  Du får skriftlig vedtak når søknaden er behandlet.

 Av sikkerhetshensyn gjennomfører NAV periodisk ettersyn på elektriske senger. Hvis sengen er eldre enn 15 år, vil den bli kontrollert hvert tredje år.

 