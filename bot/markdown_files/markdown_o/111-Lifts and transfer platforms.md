#Lifts and transfer platforms
A lift allows you to lift a person safely from a bed to chair, or from sitting to upright etc. A transfer platform provides support for similar movement.
Personløftere kan være aktuelt for deg som ikke kan stå selv, og må ha hjelp til å forflytte deg mellom ulike møbler som rullestol, seng og toalett.

 Du kan også ha behov for personløfter eller overflyttingsplattform hvis du har vansker med å reise deg opp, eller hvis det er fare for at du faller når du skal forflytte deg.

 En personløfter er et hjelpemiddel med løftearm, motor og seil, som kan løfte deg trygt fra for eksempl seng til stol.

 En overflyttingsplattform er et stativ beregnet på å gi støtte når du skal flytte deg fra for eksempel seng til stol.

 Det finnes mobile og stasjonære personløftere, begge deler har løftearm, motor og seil. Det finnes også overflyttingsplattformer som du kan bruke som støtte til å flytte deg. Disse forutsetter at du har en viss ståfunksjon og kraft i armene.

 Merk at en personløfter ikke er egnet til å transportere personer rundt i rommet eller fra rom til rom.

 Du kan ikke betjene personløftere eller overflyttingsplattformer alene. Helsepersonell eller pårørende skal hjelpe deg i bruken av utstyret.

 Mobile personløftere kan flyttes fritt omkring i huset. Noen typer kan du også slå sammen og ta med på reise. Det finnes mobile løftere som kan løfte deg fra sittende til stående stilling og løftere som kan flytte deg i sittende eller liggende stilling.

 Vi skiller også mellom aktiv og passiv forflytning. Personløftere for aktiv forflytning innebærer at du bidrar noe selv. Med passiv forflytning kan du bli løftet uten å hjelpe til.

 Stasjonære personløftere finnes bare med passivt løft. Løfteren festes til en løftemotor og et skinnesystem. Siden skinnene ofte festes i taket kalles disse personløfterne gjerne takheiser, men det leveres løsninger for montering av skinner i vegg også.

 Stasjonære personløftere brukes i hovedsak på soverom og bad, og det er mulig å få skinnesystem med  overganger mellom rom, slik at personen kan løftes for eksempel fra badet til sengen. Hvis det er mulig å  benytte for eksempel en dusjstol til forflytning mellom rommene i stedet, vil det være mer behagelig.

 Stasjonære personløftere krever en takhøyde på minimum 240 cm. Prosessen med å kartlegge og montere den stasjonære personløfteren er større enn for mobilløfteren, og kravene til godkjenninger og dokumentasjon er mer kompleks.

 I valget mellom mobil og stasjonær personløfter, skal den mobile løfteren alltid vurderes først. Når man velger stasjonært utstyr framfor mobilt, kan det være fordi boligen er liten og ikke har plass til det mobile utstyret. Det kan også være at personen som skal løftes er ekstra sårbar, og trenger at den som betjener løfteren er tettere på enn man får til med mobilløfteren.

 Både mobil og stasjonær personløfter er utstyrt med seil. Det finnes ulike typer seil, og valg av type er avhengig av funksjon og situasjon. Riktig type seil er viktig for å få til et godt løft, og seil og løfter må komme fra samme leverandør.

 Dersom du har ståfunksjon og kraft i armene, kan det hende du kan bruke overflyttingsplattformer. Dette er stativer med støtte når du skal reise deg opp og flytte på deg. Overflyttingsplattformer finnes med og uten setestøtte.

 Det finnes også badekarmonterte personløftere for sittende posisjon. Dette kalles badekarheis.

 Du kan lese mer om [personløftere og seil på kunnskapsbanken.net](https://www.kunnskapsbanken.net/bolig/personlofter/).

 På FinnHjelpemiddel kan du få oversikt over [de ulike overflyttingsplattformene og personløfterne](https://finnhjelpemiddel.nav.no/rammeavtale/611b16c1-0e30-4093-851e-b6a5537cfc3e) som NAV har avtale med. Informasjon om tilhørende seil og seler finner du på samme side under "dokumenter".

 #### Dette bør du undersøke hvis du skal søke om stasjonær personløfter

 * Finn frem aktuelle plantegninger
* Du bør få hjelp av kommunal hjelpemiddelformidler til å dokumentere trapperom med bilder og mål.
* Hvis du leier bolig, må du be huseier om å godkjenne monteringen.

 Hjelpemiddelformidleren skal alltid vurdere mobil personløfter før stasjonær. I søknaden må det begrunnes hvorfor det ikke er tilstrekkelig med mobil personløfter.

 Hvis du søker om personløfter, er det viktig at seilet og løfteren kommer fra samme leverandør, og at du velger riktig type seil til riktig bruk.

 Både stasjonær og mobil personløfter krever at den som søker, og den som har oppfølgings- og opplæringsansvaret, har gjennomført [godkjenningskurs i personløftere og seil](https://www.kunnskapsbanken.net/kurs/godkjenningskurs-personlofter-og-seil/) (kunnskapsbanken.net). 

 Hvis du [har brukerpass](/no/person/hjelpemidler/hjelpemidler-og-tilrettelegging/brukermedvirkning/brukerpass) og ønsker å søke selv, må du også gjennomføre kurset for å sikre at bruken og betjeningen av utstyret er forsvarlig.

 * Bekreftelse fra fagperson på at du har behov for hjelpemiddelet og hvorfor.
* Bekreftelse på at noen har påtatt seg ansvaret for opplæring og oppfølging av hjelpemidlet. For søknad om personløftere må dette være en som har godkjenningskurs i elektromedisinske hjelpemidler. Dette er som oftest en ansatt i kommunen din.
* Kroppsmål- og vekt.

 ### Hvis du søker om stasjonær personløfter:

 Fagperson har tilgang til aktuelle skjema:

 * Søkadsskjema med tilleggsskjema T10 (Stasjonær personløfter).
* Godkjenningsskjema signert av beboer, og huseier. Dersom du eier boligen din selv, må du signere både som beboer og huseier. Riktig godkjenningsskjema finner du sammen med tilleggsskjemaet (T10).
* Hvis du søker om mobil personløfter må du [ha gjennomført godkjenningskurs i formidling av personløftere og seil](https://www.kunnskapsbanken.net/kurs/godkjenningskurs-personlofter-og-seil/).
* [Måltegninger (les om dette på kunnskapsbanken.net)](https://www.kunnskapsbanken.net/bolig/kjokken/) må legges ved.
* Bilde av eksisterende løsning må legges ved.
* Du må begrunne hvorfor det ikke er tilstrekkelig med mobil personløfter.
* Bekreftelse fra fagperson på at du har behov for hjelpemiddelet og hvorfor.

  Hvis du har søkt om mobil personløfter, vil du få hjelpemiddelet utlevert av kommunen når det er klart. Hvis du ikke har reservert deg mot digitale meldinger fra staten, vil du få beskjed på SMS eller e-post når NAV sender hjelpemiddelet  til kommunen. Du vil også kunne følge status på saken din hvis du logger inn på nav.no med ID-porten.

 Kommunen kontakter deg når hjelpemiddelet skal leveres videre til deg.

 Hvis du har søkt om fastmontert (stasjonær) personløfter, er dette en prosess som krever involvering av flere parter enn ved mobil personløfter.

 Når søknaden er ferdig planlagt og innvilget, og anlegget skal monteres, skal kommunal terapeut også være til stede for å motta opplæring av leverandør.

 Leverandør skal foreta belastningstest av anlegget før det godkjennes for bruk.

 NAV har ansvar for periodisk ettersyn, og dekker utgifter til reparasjon.

 Enkelte mobile personløftere og overflyttingsplattformer er sammenleggbare, og egnet for å ta med på reise.

 #### Merk at:

 * Hvis du trenger å bytte fra en aktiv til en passiv personløfter, kan du benytte bytteskjema.
* Hvis du trenger å bytte fra mobilløfter til stasjonær personløfter, må du sende inn ny søknad.
* Hvis du har en stasjonær personløfter (takheis) som du ikke trenger lenger, må du kontakte NAV Hjelpemiddelsentral som vil avtale demontering med leverandør. Ved demontering skal montør tette hull, men NAV Hjelpemiddelsentral dekker ikke bygningsmessige endringer som puss av vegger, gulv eller tak.
* Hvis beboer flytter, og ny beboer ønsker å overta utstyret, må behovet kartlegges og vurderes. Ta kontakt med kommunen.
* Hvis du flytter fra bolig med stasjonært utstyr, må du søke på nytt for å få stasjonær personløfter i ny bolig.

 