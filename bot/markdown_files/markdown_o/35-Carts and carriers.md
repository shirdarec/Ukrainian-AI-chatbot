#Carts and carriers
Special carts for people who cannot use a wheelchair or who need a carrier or trolley for relief.
Både vaksne og barn kan låne vogn av NAV Hjelpemiddelsentral.

 Du kan få vogn frå NAV Hjelpemiddelsentral dersom du har nedsett gangfunksjon og ikkje kan bruke rullestol eller vogn i vanleg handel. Det kan for eksempel vere fordi du har behov for meir beskyttelse, tilpassa sete eller er for stor for vogn i vanlig handel.

 Det kan også vere aktuelt om du har behov for å kome deg fram på stader der rullestol ikkje er brukeleg.

 Barn med forseinka utvikling som har behov for vogn utover normal alder for vogn (3-4 år), kan også ha god nytte av vogn frå NAV.

 Spesialvogner er for deg som ikkje kan bruke rullestol. Det finst vogner med tre eller fire hjul, og dei finst i storleikar for barn, ungdom og vaksne.

 Vogner du kan få til utlån av NAV Hjelpemiddelsentral, skil seg frå vogner i den vanlege marknaden ved at dei kan ha spesielle funksjonar og finst i større storleiker.

 Ei vogn skal alltid styrast av andre.

 Vognene kjem med tre eller fire hjul, og er til ulike bruksområde. Enkle, avanserte og utandørsvogner som toler ulendt terreng.

 Det finnast vogner med ulike innstillingar for sete- og madrassfunksjon, og med ulike kvileposisjonar. Vanleg tilbehøyr til vogner er mellom anna nakkestøtte, sidestøtte, ulike selar, regntrekk og vognpose.

 Til små barn som kan bruke eiga vogn, men som har behov for ekstra støtte eller stabilitet, kan NAV låne ut ein seteinnsats. Denne kan du bruke i ei vanleg barnevogn som du kjøper sjølv.

 Når barnet framleis treng vogn, men veks ut av barnevognene på den vanlege marknaden, vert det meir aktuelt å låne vogn frå NAV Hjelpemiddelsentral. NAV tilbyr vogner med opp til 75 kilo brukarvekt. Nokon av vognene kan du få med hjelpemotor, fordi dei kan bli tunge å skyve når vekta aukar.  For større barn, ungdom og vaksne, vil difor elektrisk rullestol ofte vere meir hensiktsmessig og skal vurderast først.

 Du får låne hjelpemidla av NAV Hjelpemiddelsentral.

 På FinnHjelpemiddel kan du lese meir om dei [vognene det er vanlegast å få på utlån frå NAV Hjelpemiddelsentral](https://finnhjelpemiddel.nav.no/rammeavtale/67356ff7-802b-4d4d-b8ed-822536a97028) (sjå post 8 til 13 i rammeavtalen).

       #### Viss du ønsker å søke sjølv

 Ver merksam på at ein hjelpemiddelsøknad ofte krev god kjennskap til regelverket. Det finnast mange ulike hjelpemiddel med forskjellige funksjonar og bruksområde, og det er ikkje alltid enkelt å vite nøyaktig kva hjelpemiddel du kan ha bruk for og krav på. 

 Du har krav på å få søknaden din behandla viss du likevel ønsker å søke sjølv.

  * Forklaring frå fagperson (for eksempel kommunal hjelpemiddelformidlar) på kvifor du har behov for vogna
* Før opp kroppsmål: høgde, setebreidde (i sittande posisjon), sittedjubde og vekt
* Dersom du søkjer om tilbehøyr til vogna, er det viktig at behovet kjem godt fram i søknaden. Du må kunne vise at tilbehøyret er nødvendig for at du skal kunne bruke vogna.

  Du får skriftleg vedtak når NAV Hjelpemiddelsentral har handsama søknaden din.

 