#Hearing aid accessories
Allows you to wear hearing aids in multiple situations and other contexts.
* Du kan få tilbehør til høreapparat hvis du har høreapparat, eller hvis du har fått innvilget høreapparat av NAV.
* Diagnosen må være bekreftet av en øre-nese-halsspesialist (ØNH-spesialist).
* Du må være i stand til å bruke tilbehøret.
* Tilbehøret må være nødvendig og nyttig for å redusere plagene du har på grunn av nedsatt hørsel.
* Du må være [medlem i folketrygden](/no/person/flere-tema/arbeid-og-opphold-i-norge/relatert-informasjon/medlemskap-i-folketrygden).
Alle høreapparatmodeller har tilbehør som kan benyttes i ulike lyttesituasjoner.

 Tilbehør til høreapparat er fjernkontroller eller mellomledd som du trenger for å koble høreapparatet ditt til andre lydkilder eller hjelpemidler. 

 Dette kan være eksterne mikrofoner som kobles til høreapparatet ditt for at du skal høre tale bedre. Det kan også være tilbehør for å koble TV eller radio direkte til høreapparatet.

 Du kan få egen fjernkontroll som tilbehør hvis du trenger det, for eksempel hvis du har redusert finmotorikk.

 Et tilbehør kan være en telefonstreamer, som kobler mobiltelefonen til høreapparatet. Samtidig har mange nyere høreapparater løsninger for blåtann (bluetooth). Disse kan koble høreapparatet direkte til mobiltelefon, nettbrett eller datamaskin uten bruk av et tilbehør.

 Hvis du bytter høreapparatet, kan det hende du må bytte tilbehøret også. Ulikt tilbehør har ulik teknologi, og fungerer ikke sammen med alle typer høreapparat. Dette vil du få hjelp av øre-nese-halsspesialist eller hørselskontakt i kommunen til å finne ut av.

 De fleste leverandører tilbyr gratis appløsninger til mobiltelefon eller nettbrett. Med slike apper kan du bruke telefonen som fjernkontroll til å bytte program og til å justere på lyden (innenfor gitte rammer). 

 Her er informasjon til deg som er  fagperson og skal hjelpe noen å søke hjelpemidler gjennom NAV Hjelpemiddelsentral:

  Du får skriftlig vedtak når søknaden er behandlet.

 Prosessen for levering, utprøving og ventetid kommer an på hvordan du søker om tilbehøret.

 