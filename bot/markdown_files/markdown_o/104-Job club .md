#Job club 
Help to be an active job seeker when you are registered as a job seeker with NAV.
Jobbklubb er et kurs for deg som er [registrert som arbeidssøker](https://arbeidssokerregistrering.nav.no/) hos NAV. 

 På jobbklubb lærer du mer om din egen kompetanse og hvordan du kan markedsføre kompetansen din i møte med en mulig arbeidsgiver.

 Du lærer hvordan du skriver og tilpasser CV-en og søknaden din til aktuelle jobber.

 Du får informasjon om arbeidsmarkedet der du bor og hvilke jobbmuligheter som finnes i resten av landet.

 Du får intervjutrening og lærer hvordan du kan bruke nettverket ditt for å skaffe deg jobb.

 Du får også andre tips og råd som kan hjelpe deg med å komme i jobb.

 Jobbklubb varer i noen uker. 

 Hvis du trenger hjelp og støtte for å komme i jobb, kan du sammen med NAV-veilederen din vurdere om jobbklubb er noe for deg. NAV-veilederen din søker om plass for deg.

 Hvis du allerede får dagpenger eller annen pengestøtte fra NAV, beholder du pengestøtten mens du deltar på tiltaket.

 Hvis du ikke mottar en stønad fra NAV, kan du søke om tiltakspenger. Du får penger for de dagene du deltar på jobbklubben

  Du kan også søke om penger til reise til og fra tiltaket.

  