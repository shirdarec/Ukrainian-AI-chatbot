#Child care benefits for surviving spouse
Covers part of your childcare expenses when you are a surviving spouse who is working and alone caring for your child.
For å få stønad til barnetilsyn må du være i arbeid, etablere egen virksomhet eller ha en sykdom som ikke er varig. Du kan kun få stønaden hvis du er gjenlevende mor eller far.

 #### Du regnes som gjenlevende mor eller far hvis alle disse punktene gjelder deg

 * Du har omsorg for barn og den andre av barnets foreldre er død.
* Du bor alene med barn eller deler bolig med annen voksen som du ikke har felles barn sammen med, som du ikke er gift med eller tidligere har vært gift med.
* Du og barnet/barna bor og oppholder dere i Norge.

 Se informasjon [om endringer i kravet til botid og avvikling av folketrygdens særskilte bestemmelser for flyktninger.](/no/person/innhold-til-person-forside/nyttig-a-vite/endringer-i-vilkar-for-ytelser-etter-folketrygdloven) 

 #### Du regnes ikke som gjenlevende mor eller far hvis du

 * er samboer med en du har eller har hatt felles barn sammen med
* er samboer med en du tidligere har vært gift med
* er gift

 Du kan få stønad til barnetilsyn hvis du er i arbeid eller etablerer en egen virksomhet. Det er en forutsetning at du overlater barnepasset til andre.

 Hvis du har en sykdom som gjør at du ikke kan være i arbeid, kan du få stønad i inntil 1 år. Sykdommen kan ikke være varig.

 Hvis du kombinerer arbeid med utdanning eller jobbsøking, kan du få stønad hvis du har utgifter til barnepass når du er på jobb.

 Hvis du ikke er i arbeid, men er registrert som arbeidssøker hos NAV eller tar utdanning som NAV har godkjent, har du som hovedregel ikke rett til denne stønaden. Da kan du i stedet søke om tilleggsstønad til tilsyn av barn.

  Stønaden bidrar til å dekke utgifter du har til opphold. Utgifter til kost, bleier og lignende dekkes ikke.

 Du må dokumentere utgiftene til barnepass med faktura som står i ditt navn. Her må utgifter til opphold være spesifisert.

 Hvis du har privat barnepass, for eksempel dagmamma, må du legge ved avtalen du har med den som passer barnet ditt når du søker. Her er et forslag til hvordan en [avtale om privat barnepass (PDF)](/_/attachment/inline/4ca6c120-caa2-415d-972b-12bc08aa2d64:d4c1c17869c51f69ae364e1aa8770b297308c53f/Avtale%20privat%20barnepass.pdf) kan se ut. Dette forslaget viser også hvilke opplysninger vi trenger for å behandle søknaden din.

 Hvis du for eksempel arbeider om kvelden, natten, skiftarbeid helgearbeid, turnustjeneste, pendlerforhold eller arbeid til sjøs, kan du få støtte til å dekke utgiftene til barnepass etter barnehagen og SFO. Du må dokumentere arbeidstiden din.

 Det samme gjelder hvis du har en jobb som medfører at du må være borte fra hjemmet i lengre perioder. For at fraværet skal regnes som mer langvarig enn vanlig, må det overstige 10 timer per dag. Du må dokumentere arbeidstiden.

 Stønaden dekker 64 prosent av utgiftene til barnepass, som for eksempel barnehage, skolefritidsordning (SFO) eller dagmamma. Det betyr at du må betale minst 36 prosent av utgiftene selv.

 Du kan få dekket utgiftene til barnepass opp til en øvre grense som er fastsatt av Stortinget.

 Du har ikke rett til stønad til barnetilsyn hvis månedsinntekten din ganget med 12 er mer enn  kroner før skatt, det vil si 6 ganger folketrygdens grunnbeløp.

 Alt du tjener tar vi med i beregningen vår. Gjenlevendepensjonen din er ikke med i beregningen.

 * dagpenger
* sykepenger
* pleiepenger, omsorgspenger, opplæringspenger
* arbeidsavklaringspenger
* foreldrepenger
* omsorgsstønad/fosterhjemsgodtgjørelse

 #### Hvis du får kontantstøtte

 Da trekkes månedsbeløpet du får i kontantstøtte fra utgiftene du har til barnetilsyn. Dette gjelder både for barn du får utbetalt kontantstøtte for, og for andre barn som du bor sammen med.

 Hvis kontantstøtten er høyere enn utgiftene dine til barnepass, har du derfor ikke rett til stønad til barnetilsyn.

 #### Hvis du har redusert foreldrebetaling for barnehageplass

 Du kan ha rett til redusert foreldrebetaling for barnehageplassen hvis inntekten din er under kommunens grense for dette. Noen kommuner har lignende ordninger for foreldrebetaling av SFO-plass. Du kan kontakte kommunen din for å få mer informasjon om dette.

 Hvis du får innvilget redusert foreldrebetaling av kommunen, må du gi beskjed til oss fordi det kan ha betydning for din stønad til barnetilsyn. Får du for mye stønad utbetalt, kan vi kreve at du betaler dette tilbake.

 Hovedregelen er at du kan få stønad til barnetilsyn frem til barnet ditt har fullført 4. skoleår. Det er ingen andre begrensninger på hvor lenge du kan få stønad så lenge du fyller vilkårene.

 Etter 4. skoleår kan barn vanligvis klare seg selv etter skoletiden mens du arbeider. Dette er også siste året barn som hovedregel har rett til SFO.

 I noen tilfeller kan du få stønad til barnetilsyn etter at barnet ditt er ferdig med 4. skoleår:

 * Hvis du har barn som trenger vesentlig mer pass enn jevnaldrende. Du må dokumentere behovet med uttalelse fra lege, spesialist eller annet helsepersonell.
* Hvis du har en jobb som fører til at du må være borte fra hjemmet i lengre perioder. For at fraværet skal anses som mer langvarig enn vanlig, må det overstige 10 timer per dag. Du må dokumentere arbeidstiden.
* Hvis du for eksempel arbeider om kvelden og natten, skiftarbeid, helgearbeid, turnustjeneste, pendlerforhold og arbeid til sjøs. Du må dokumentere arbeidstiden.

 #### Du må søke på nytt hvert år

 Stønad til barnetilsyn gis normalt for 1 år av gangen, og du må søke på nytt hvert år / dokumentere utgiftene hvert år.

 Du får stønad til og med juni hvert år. Juli er vanligvis betalingsfri måned i barnehager og SFO. Hvis du likevel har tilsynsutgifter også i juli, må du dokumentere dette.

 Du kan søke elektronisk eller på papir. Det er viktig at du fyller ut alle relevante punkter og legger ved all nødvendig dokumentasjon. Da blir saken din behandlet raskere.

 Spørsmålene i søknaden, sammen med eventuell dokumentasjon, gir oss svar på det vi trenger for å behandle søknaden din. Hvis vi trenger mer informasjon vil vi ta kontakt med deg.

 Stønad til barnetilsyn blir utbetalt fra og med den måneden du har rett til stønad.

 Du kan få etterbetalt stønad for inntil 3 måneder fra du søker dersom du har rett til stønad tilbake i tid. Da må du legge ved fakturaene for de aktuelle månedene.

 Utbetalingen får du innen den 20. hver måned. Hvilken dag utbetalingen kommer, kan variere fra måned til måned.

 Hvis du har rett til stønad til barnetilsyn tilbake i tid, får du denne etterbetalingen kort tid etter at søknaden er behandlet.

Du må melde fra om endringer hvis

 * utgiftene dine til barnepass endrer seg
* du sier opp barnepassordningen
* du får innvilget redusert foreldrebetaling for barnepass
* arbeidssituasjonen din endrer seg
* månedsinntekten din ganget med 12 blir mer enn 608 106 kroner, det vil si 6 ganger folketrygdens grunnbeløp
* du får innvilget kontantstøtte eller andre stønader fra NAV
* du inngår samboerskap, partnerskap, eller gifter deg
* du blir kjæreste med en du tidligere har bodd sammen med og har barn med
* du venter nytt barn
* samværsordningen endres
* den daglige omsorgen for barnet blir midlertidig eller varig overlatt til andre
* du skal [oppholde deg i utlandet](https://www.nav.no/barnetilsyn-gjenlevende#ferie-og-utlandsopphold)
* du [flytter](https://www.nav.no/barnetilsyn-gjenlevende#flytting)
* du blir syk og dette hindrer deg i å være i arbeid

  ### Ferie og utenlandsopphold

 Du må melde fra til oss hvis du skal

 * oppholde deg i utlandet i mer enn 12 måneder, eller i 6 måneder eller mer i to eller flere påfølgende år

 Du kan ikke oppholde deg i utlandet hvis du ikke kan studere eller søke arbeid som avtalt.

 ### Flytting

 Skal du flytte eller har flyttet må vi vurdere om du fortsatt har rett til stønaden.

 Du må sende oss informasjon om

 * du fortsatt bor alene, eller deler bolig med en annen voksen. Hvis dere lever i et ekteskapslignende forhold, trenger vi han eller hennes navn og fødselsdato
* barnet/barna har byttet ordning for barnepass. Da må du dokumentere utgiftene på nytt
* du har byttet jobb. Da må du dokumentere arbeidsforholdet

 
 