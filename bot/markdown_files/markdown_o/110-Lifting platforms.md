#Lifting platforms
Lift platforms help wheelchair users move between different levels in a building.
Løfteplattform kan vere aktuelt for deg som

 * har vanskar med å kome inn og ut av boligen
* har vanskar med å kome deg mellom etasjar i boligen for å få tilgang til nødvendige rom
* ikkje kan forflytte deg på ein trygg måte mellom rullestol og trappeheis med sete

 Nødvendige rom er soverom, stue, bad og kjøkken.

 Dersom du har vanskar med å kome deg mellom etasjar og over nivåforskjellar, kan det vere aktuelt med ein løfteplattform.

 Ein løfteplattform kan monterast både inne og ute.

 Utandørs er plattformen utan sjakt, og kan vere eit alternativ til rampe.

 Innandørs kan løfteplattformen monterast med og utan sjakt. Løfteplattform utan sjakt kjem i ulike utgåver for å utjamne mindre nivåforskjellar. For nivårforskjellar større enn ein meter, nyttast løfteplattform med sjakt, også kalt sjaktheis. Den skil seg frå vanleg heis ved at ein må halde inne ein knapp heile tida under forflytning.

 Det er to typer sjaktheis:

 * Heil sjakt der dører og sjaktveggar har full høgde i alle etasjar.
* Halv sjakt der dører og veggar er 130 cm høge på øvste etasje. Halv sjakt har maksimal løftehøgde på tre meter.

 Om du har løfteplattform med sjakt må du ha tilknytning til alarmsentral. Dette må du dekke sjølv. 

 Ved installasjon av løfteplattform i sjakt, kan det oppstå bygningsmessige kostnadar, mellom anna må det lagast hol i etasjeskiljer, leggjast fundament, byggjast om eller leggjast varmekablar. Slike kostnadar må du dekke sjølv. 

 Du kan lese meir [om adkomst til og i bolig på kunnskapsbanken.net](https://www.kunnskapsbanken.net/bolig/adkomst-til-og-i-egen-bolig/).

 Eit alternativ til løfteplattform med sjakt kan vere trappeheis med plattform. Dette er skildra nærare på sida om Trappeheis. 

 Ein ulempe med løfteplattformen er at inngrepa som krevjast kan redusere verdien av bustaden. Dersom du ønskjer ei meir varig tilrettelegging av bustaden, kan du vurdere å søke tilskot til ombygging i staden for rampe, heis eller løfteplattform.

 Dersom du skal søke om innvendig løfteplattform i sjakt, bør du finne fram aktuelle planteikningar.

 Du bør få hjelp av kommunal hjelpemiddelformidler til å dokumentere noverande løysing med bilete og mål.

 Det kan ofte vere ein fordel å engasjere arkitekt til planarbeidet, men kontakt først kommunen for å få avdekka behova. Store sakar krev ofte både byggmeister, murar og elektrikar.

 Kommunen kan også hjelpe med søknad om behovsprøvd tilskot for å dekke deler av arkitektkostnadar.

 Ein hjelpemiddelformidlar utformar søknaden på dine vegne. Kontakt kommunen du bur i for å få hjelp.

 Kommunal hjelpemiddelformidlar har tilgang til aktuelle skjema:

 * [Søkadsskjema med tilleggsskjema T09 (tilrettelegging av adkomst til og i bolig)](/start/samarbeidspartner/soknad-hjelpemidler/nn)
* Godkjenningsskjema signert av bebuar, huseigar og styret i eit eventuelt burettslag. Riktig godkjenningsskjema finn du saman med tilleggsskjemaet (T09)
* Dersom du eig bustaden din sjølv, må du signere både som bebuar og huseigar.
* [Målteikningar (les om dette på kunnskapsbanken.net)](https://www.kunnskapsbanken.net/bolig/bad-og-toalett/) må leggjast ved.
* Bilete av eksisterande løysing må leggjast ved.
* Dersom du planlegg innvendig løfteplattform i sjakt, anbefalast du å engasjere arkitekt.
* Stadfesting frå fagperson på at du har behov for hjelpemiddelet og kvifor.
* Stadfesting på at nokon har påtatt seg ansvaret for opplæring og oppfølging av hjelpemiddelet.

  Du får skriftleg vedtak når NAV har behandla søknaden din.

 Ved prosjektering er det viktig at du eller huseigar opplyser heisleverandør om høve som angår installasjonen. Dette kan for eksempel vere varmekablar i trappetrinn eller gulv.

 NAV har ansvar for periodisk ettersyn, og dekker utgifter til reparasjon.

 