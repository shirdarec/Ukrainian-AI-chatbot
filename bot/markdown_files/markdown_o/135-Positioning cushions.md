#Positioning cushions
Specially adapted cushions for support and positioning in lying and sitting positions.
Du kan få posisjoneringsputer hvis du har så store lammelser, feilstillinger og kontrakturer at posisjonering er nødvendig for å kunne sitte eller ligge.

 Du kan også få posisjoneringsputer for å avhjelpe en funksjonsnedsettelse hvis det er putene som gjør at du kan utføre oppgavene dine i dagliglivet eller arbeidslivet.

 NAV dekker ikke puter til smertelindring, eller puter som er ment å påvirke helse, sykdomsutvikling og symptomer. 

 Posisjoneringsputer kan likevel gis dersom du har betydelig fare for å utvikle eller videreutvikle feilstillinger og kontrakturer. Dette vil avgjøres gjennom en totalvurdering der graden av evne til selvstendig stillingsforandring spiller inn.

 Ved behov kan du få posisjoneringsputer til flere arenaer, for eksempel både i hjem og barnehage.

 Det finnes mange forskjellige puter som kan løse individuelle behov. Posisjoneringsputer kan stabilisere  og støtte hofter, bein, overkropp, armer og hode i ulike stillinger. De kan blant annet brukes for å forebygge feilstillinger eller å støtte deg til å sitte oppreist. Det finnes også puter som kan brukes til balansetrening og trening av motorisk utvikling for barn.

 Putene har ulike fasthet og er fylt med ulike materialer som for eksempel skumgummi eller små isoporkuler.

 Du kan lese mer om [de vanligste posisjoneringsputene på finnhjelpemiddel.nav.no (se delkontrakt 12, 13 og 14)](https://finnhjelpemiddel.nav.no/rammeavtale/a9f619de-1223-422f-828f-c6f380622a55)

 Du får låne hjelpemidlene av NAV Hjelpemiddelsentral.

 Du kan lese [mer om posisjonering på kunnskapsbanken.net](https://www.kunnskapsbanken.net/bevegelse/posisjonering/)

 Om du skal søke selv, kommer an på hvor du trenger hjelpemiddelet:

  * Bekreftelse fra fagperson på at du har en funksjonsvanske som hjelpemiddelet vil avhjelpe.
* Bekreftelse på at noen har påtatt seg ansvaret for opplæring og oppfølging av hjelpemidlet.

  Du får skriftlig vedtak når søknaden er behandlet.

 