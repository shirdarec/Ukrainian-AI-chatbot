#Consent from guardians
If you are under 18 and want follow-up and guidance from NAV, you must have the consent of your guardians.
Når du er under 18 år, er du umyndig. Derfor avgjør dine foresatte om du kan få oppfølging og hjelp fra NAV.

 ### Hvem må samtykke?

 Dine foresatte må samtykke. Vanligvis er det foreldrene dine, men det kan også være andre som har fått foreldreansvaret for deg.

 Om du er usikker, kan du se hvem som er registrert som [dine foresatte i Folkeregisteret (skatteetaten.no)](https://www.skatteetaten.no/skjema/opplysninger-i-folkeregisteret/). 

 ### Når må du skaffe samtykket?

 For å kunne registrere deg slik at du kan få oppfølging hos NAV, må vi først ha mottatt samtykkeerklæring fra din(e) foresatt(e).

 Dine foresatte kan samtykke til at du

 * blir registrert hos NAV som arbeidssøker og følges opp av en NAV-veileder
* skal få oppfølging under utdanning
* kan delta i ulike arbeidsmarkedstiltak
* skal få oppfølging under [NAVs ungdomsgaranti](/samarbeidspartner/ungdomsgaranti)

 I samtykkeskjemaet kan du lese mer om hva foresatte kan samtykke til.

 Når du er registrert, skjer oppfølgingen i hovedsak mellom deg og NAV-veilederen. Ut fra dine behov og ønsker, kan vi involvere dine foresatte eller andre støttepersoner.

 De foresatte har innsynsrett. De kan be om å få se opplysninger i saken din frem til du er 18 år.

 Dine foresatte kan også trekke tilbake samtykket før du fyller 18 år. Det kan bety endringer i oppfølgingen du får fra NAV.

 Utfylt og underskrevet samtykkeerklæring fra den eller de som har foreldreansvar for deg, kan

 * sendes til NAV per post
* leveres i publikumsmottaket på ditt NAV-kontor
* tas med til et avtalt møte med NAV-veilederen

 Finn adresse, åpningstider og postadresse til [ditt NAV-kontor](https://www.nav.no/sok-nav-kontor).

 Når vi har mottatt samtykket, vil en NAV-veileder kontakte deg for registrering og videre oppfølging.

 