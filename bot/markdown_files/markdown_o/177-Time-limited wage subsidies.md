#Time-limited wage subsidies
Subsidy to your employer when you need to increase your chances of getting a job with regular pay.
Midlertidig lønnstilskudd kan være aktuelt for deg som

 * søker arbeid, men har problemer med å få en vanlig jobb
* har en arbeidsgiver, men står i fare for å miste jobben etter å ha vært sykmeldt fullt eller delvis i 12 måneder
* har fått en vurdering fra NAV om behovet ditt for hjelp til å komme i jobb

 Midlertidig lønnstilskudd er en støtteordning for arbeidsgivere. Det er arbeidsgiveren som søker om tilskuddet.

Når du deltar på tiltaket, blir du ansatt med vanlige lønns- og arbeidsvilkår. Du kan være midlertidig ansatt i hele eller deler av tilskuddsperioden.

Du skal gjøre vanlige oppgaver i virksomheten. Lønnstilskuddet skal kompensere for at du ikke gjør eller produserer like mye som andre ansatte.

NAV og arbeidsgiveren lager en avtale om varighet, ansettelsesforhold og behovet ditt for oppfølging. I tillegg skal avtalt tilrettelegging og oppfølging fylles ut.

Arbeidsgivere kan i tillegg søke om inkluderingstilskudd. Dette tilskuddet skal kompensere for dokumenterte ekstrautgifter for å tilrettelegge arbeidsplassen.

Arbeidsgivere kan også søke om tilskudd til en mentor, som kan hjelpe deg med å mestre jobben.

Du kan få midlertidig lønnstilskudd i inntil 1 år, og i inntil 2 år hvis du har nedsatt arbeidsevne.

 NAV eller arbeidsgiveren oppretter en digital avtale om lønnstilskudd. Når avtalen er opprettet, skal du, arbeidsgiveren og NAV godkjenne avtalen. For å se avtalene du er en del av, må du først logge på. 

 Avtalen om lønnstilskudd må gjøres før tiltaket starter.

 