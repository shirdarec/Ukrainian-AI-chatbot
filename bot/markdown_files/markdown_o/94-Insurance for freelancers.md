#Insurance for freelancers
Insurance to get better coverage when you are on sick leave.
Frilansere uten forsikring har rett til sykepenger med 100 prosent dekning av sykepengegrunnlaget fra 17. sykefraværsdag. Du kan forsikre deg for å få bedre dekning når du blir sykmeldt.

 Premiegrunnlaget for frilansere blir som hovedregel regnet ut fra gjennomsnittet av godtgjørelser som oppdragsgiveren har rapportert de 3 siste månedene. 

 Det er viktig å være klar over at sykepengegrunnlaget ikke nødvendigvis er det samme som premiegrunnlaget. Det betyr at NAV kan regne ut at du skal ha et sykepengegrunnlag som er lavere eller høyere enn premiegrunnlaget du har forsikret deg for.

 Du må ha hatt forsikring i 4 uker for at du skal kunne få sykepenger som forsikret. Ventetiden blir regnet fra den dagen NAV fikk søknaden. 

 Det er ingen ventetid hvis du søker om forsikring innen 16 kalenderdager etter at du sist hadde sykepengedekning som 

 * arbeidstaker
* arbeidsledig

 Da kan du har rett til sykepenger uten forsikring. Les mer om [sykepenger til frilansere.](/sykepenger)

 Forsikringsåret går fra 1. januar til 31. desember. 

 På slutten av året beregner NAV et nytt grunnlag for neste forsikringsår, som starter 1. januar. 

 Du bør alltid sjekke om premiegrunnlaget som er oppgitt på fakturaen (premievarsel) er riktig. Hvis du er uenig, kan du kontakte oss ved å logge inn og [sende oss en beskjed](/person/kontakt-oss/nb/skriv-til-oss). I meldingen beskriver du hva du mener er feil. Du kan da bli bedt om å sende inn dokumentasjon for at vi skal kunne vurdere premiegrunnlaget ditt på nytt. 

 Forsikringen opphører 

 * ved utgangen av det halvåret NAV fikk skriftlig oppsigelse
* ved utgangen av det halvåret du har betalt premie for, hvis du ikke betaler premie for neste halvår innen fristen som er oppgitt i varsel fra NAV
* fra den dagen du har brukt opp sykepengerettighetene dine

 Du kan ikke si opp forsikringen hvis du er sykmeldt. Hvis premien ikke er betalt innen forfall, kan NAV trekke utestående premie i sykepengeutbetalingen.

 Når forsikringen din opphører, kan du tidligst tegne ny forsikring fra neste termin for premieinnbetaling, som enten er 1. januar eller 1. juli.

 Du får et skriftlig vedtak når søknaden er behandlet. 

 