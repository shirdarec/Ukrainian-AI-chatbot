#Permanent wage subsidy
A grant that will increase your chances of getting a regular job when you have permanent and significantly reduced work capacity.
Varig lønnstilskudd kan være aktuelt for deg hvis du er en arbeidssøker med varig og vesentlig nedsatt arbeidsevne som kan bli ansatt i en vanlig jobb.

 Det kan også være aktuelt hvis du

 * står i fare for å miste jobben etter å ha vært sykmeldt helt eller delvis i 12 måneder, eller
* har full eller gradert uføretrygd, men ønsker å jobbe. NAV må ha vurdert om andre arbeidsmarkedstiltak og virkemidler er aktuelle.

 NAV kan gi varig lønnstilskudd uten tidsbegrensning til arbeidsgivere som ansetter eller beholder en person som har varig og vesentlig nedsatt arbeidsevne.

 Lønnstilskuddet skal kompensere for lavere produktivitet på grunn av den reduserte arbeidsevnen din.

 NAV skal gi deg og arbeidsgiveren din den oppfølgingen som er nødvendig for å støtte opp om arbeidsforholdet ditt.

 Størrelsen på tilskuddet er inntil 67 prosent av utgiftene til lønn og sosiale utgifter. Det første året kan tilskuddet være inntil 75 prosent av lønn og sosiale utgifter.

 Refusjonen kan utgjøre inntil maksimalt 5 ganger grunnbeløpet i folketrygden (G) per år, som er  kroner.

 #### Inkluderingstilskudd og mentor

 Arbeidsgivere kan i tillegg søke om inkluderingstilskudd. Dette tilskuddet skal kompensere for dokumenterte ekstrautgifter for å tilrettelegge arbeidsplassen.

  Arbeidsgivere kan også søke om tilskudd til en mentor. En mentor kan hjelpe deg med å mestre jobben.

  Du kan få varig lønnstilskudd så lenge det er nødvendig og hensiktsmessig.

 NAV eller arbeidsgiveren oppretter en digital avtale om lønnstilskudd. Når avtalen er opprettet, skal du, arbeidsgiveren og NAV godkjenne avtalen.

 Avtalen om varig lønnstilskudd må gjøres før tiltaket starter.

 