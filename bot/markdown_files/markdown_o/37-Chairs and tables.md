#Chairs and tables
Work chairs and other specially developed chairs and tables.
Arbeidsstoler og spesialutviklede møbler kan være aktuelt hvis du ikke kan oppnå hvile eller konsentrasjon med en vanlige møbler. Det kan være hvis du:

 * har problemer med muskel og skjelett og derfor trenger en stol eller bord med ekstra funksjoner
* har nedsatt kognitiv funksjonsevne som gjør det vanskelig å sitte på en vanlig stol.

 Hjelpemidlene finnes for alle aldersgrupper, og kan lånes ut til ulike situasjoner som arbeid, utdanning, skole, barnehage og hjemmebruk.

 
 Stolene som lånes ut av NAV Hjelpemiddelsentral har flere muligheter for regulering enn vanlige sittemøbler, og kan tilpasses den enkeltes behov. Stolene kan blant annet ha ekstra støtte slik at du sitter stabilt og riktig. Den kan ha elektriske justeringsfunksjoner eller tilpasningsmuligheter i armlenet. Det finnes også arbeidsstoler du kan koble til en egen bordplate, og du kan få ståstol med ryggstøtte og seteløft.

 Formålet med stolene er å oppnå en godt tilpasset sittestilling. Dette kan fremme deltakelse, dempe uro og gi lik mulighet til læring. Arbeidsstoler kan blant annet bidra til at du kan sitte ved bordet sammen med andre, kan utføre skolearbeid, kontorarbeid eller lage mat.

 Hvis du er urolig i kroppen slik at det begrenser deg for eksempel på jobb eller skole, kan det være aktuelt med en hvilestol som demper uro. Noen stoler kan bidra til at du slipper å bruke energi på selve sittingen, og dermed får økt konsentrasjonsevne.

 Arbeidsbordene som lånes ut av NAV Hjelpemiddelsentral har funksjoner som gjør at du kan variere mellom sittende og stående posisjon, eller regulere vinkelen på bordplatene. Det finnes også trillebord som du kan ta med deg gjenstander på hvis du har vansker med å bære.

 Hjelpemidlene lånes ut fra NAV Hjelpemiddelsentral.

 Du kan lese mer om [de vanligste stolene og bordene på finnhjelpemiddel.nav.no](https://finnhjelpemiddel.nav.no/rammeavtale/6a9c4e7c-0769-4267-a615-462139b2a559).

 Om du skal søke selv, kommer an på hvor du trenger hjelpemiddelet:

  * Bekreftelse fra fagperson (for eksempel kommunal hjelpemiddelformidler) på at du har en funksjonsvanske som hjelpemiddelet vil avhjelpe.
* Bekreftelse på at noen har påtatt seg ansvaret for opplæring og oppfølging av hjelpemidlet.
* Kroppsmål: Sittebredde, sittedybde, legglengde og rygghøyde.

  

  Det kan ta seks uker fra utprøving eller søknad til du mottar møbelet. Det er fordi leverandører på arbeidsstoler, spesielle stoler og bord vanligvis har rundt tre ukers leveringstid. 

 Hjelpemiddelet skal ikke lånes ut til andre.

 