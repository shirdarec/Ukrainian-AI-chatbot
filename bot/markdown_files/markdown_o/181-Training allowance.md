#Training allowance
Secures you income during absence from work when you are in training to be able to care for a child or an adult.
#### Andre omsorgspersoner

 Flere omsorgspersoner kan få opplæringspenger samtidig når dette er nødvendig for å kunne ta seg av barnet. I tillegg til foreldre og steforeldre kan også andre personer ha en klar rolle i omsorgen for å ta seg av barnet, og dermed ha rett til opplæringspenger.

 Støttekontakter, avlastningshjem eller profesjonelle har ikke rett til opplæringspenger. Det betyr at det ikke gis opplæringspenger til å lære opp ansatte rundt barnet.

 Det er ingen tidsbegrensing på hvor lenge du kan få opplæringspenger når du er i en situasjon hvor alle vilkårene er oppfylt.

 Opplæringspengene skal dekke inntekten du vanligvis har opptil 6 ganger grunnbeløpet, som tilsvarer en årslønn på  kroner.

Hvis du mottar fosterhjemsgodtgjørelse eller [kommunal omsorgsstønad](https://www.helsenorge.no/hjelpetilbud-i-kommunene/omsorgsstonad) (tidligere omsorgslønn), må du opplyse om dette i søknaden om opplæringspenger. Fosterhjemsgodtgjørelse og omsorgsstønad kan påvirke beregningen og utbetalingen av opplæringspengene.

Opplæringspengene gis bare for den tiden du faktisk får opplæring, ikke for hjemmelekser, praktiske øvelser utenom kursene eller lignende. Nødvendig reisetid fram og tilbake til opplæringsstedet kan regnes med.

Hvor mye du får utbetalt ser du på [Min side](https://idporten.difi.no/opensso/UI/Login?realm=/norge.no&spEntityID=oidc.difi.no&service=IDPortenLevel3List&goto=http://idporten.difi.no/opensso/SSORedirect/metaAlias/norge.no/idp4?ReqID%3D_46d340347196add94980569ed59695ba%26index%3Dnull%26acsURL%3Dhttps://oidc.difi.no:443/idporten-oidc-provider/assertionconsumer%26spEntityID%3Doidc.difi.no%26binding%3Durn:oasis:names:tc:SAML:2.0:bindings:HTTP-POST), under utbetalingsoversikten.

NAV sender ikke utbetalingsmeldinger til digital postkasse eller i posten, du finner dem på [Min side](https://idporten.difi.no/opensso/UI/Login?realm=/norge.no&spEntityID=oidc.difi.no&service=IDPortenLevel3List&goto=http://idporten.difi.no/opensso/SSORedirect/metaAlias/norge.no/idp4?ReqID%3D_46d340347196add94980569ed59695ba%26index%3Dnull%26acsURL%3Dhttps://oidc.difi.no:443/idporten-oidc-provider/assertionconsumer%26spEntityID%3Doidc.difi.no%26binding%3Durn:oasis:names:tc:SAML:2.0:bindings:HTTP-POST).

Arbeidsgiveren din kan utbetale opplæringspengene til deg, og kreve refusjon fra NAV etterpå. Hvis arbeidsgiveren ikke ønsker å gjøre dette, får du utbetalingen direkte fra NAV.

### 

### Utbetaling for søknader som nylig er behandlet

### Feriepenger

### Skatt

Du må melde fra til oss når det blir endringer i noen av disse situasjonene i perioden du har opplæringspenger:

 * du begynner å jobbe igjen, eller øker antall arbeidstimer.
* du får en endring i inntekten din.
* du får en ny inntekt som du ikke hadde på tidspunktet du søkte om opplæringspenger.
* omsorgen for barnet er overført til andre, helt eller delvis.
* du får omsorgsstønad fra kommunen.
* du skal ha ferie.
* du skal til et land utenfor EØS.

 Du melder fra om endringer ved å skrive en beskjed til oss.  
   
 

 Når du skal reise til et land utenfor EØS må du gi beskjed til NAV. 

 Hvis du reiser **utenfor EU-/EØS-området**, og vilkårene for rett til opplæringspenger er oppfylt i perioden, kan du motta opplæringspenger i opptil 8 uker i løpet av en 12 måneder lang periode.

 Hvis du skal reise **innenfor EU-/EØS-området** er det ingen begrensning for hvor lenge du kan motta opplæringspenger, så lenge vilkårene for rett til opplæringspenger er oppfylt i perioden. Du må gi beskjed til NAV hvis du avvikler ferie.  
   
 Du melder fra ved å skrive en beskjed til oss.  
   
 

 Du søker på et papirskjema. Skjemaet har felter som fylles ut og signeres av en lege ved helseinstitusjonen, eller kompetansesenteret som er ansvarlig for opplæringen.

 Legen gir opplysninger om barnets diagnose eller funksjonshemning, og om anbefalt opplæring. Legen gir også en vurdering av om opplæringen er nødvendig, og hvor mange timer som blir brukt på opplæringen hver dag.

 
 ### 

 ### Inntektsopplysninger

 **Er du arbeidstaker** må arbeidsgiver sende [inntektsmelding](https://www.nav.no/no/bedrift/tjenester-og-skjemaer/nav-og-altinn-tjenester/inntektsmelding) når du

 * søker for første gang
* søker på nytt etter et opphold i opplæringspengene på 4 uker eller mer
* søker på nytt etter et opphold på mindre enn 4 uker, og det er endring i inntekten

 **Er du selvstendig næringsdrivende eller frilanser** legger du ved [inntektsopplysningsskjema NAV 09-35.01](https://www.nav.no/start/inntektsopplysninger-selvstendig-naeringsdrivende-frilansere-omsorgs-pleie-opplaeringspenger) sammen med papirsøknaden.

 **Får du utbetalt penger fra NAV**, trenger du ikke legge ved dokumentasjon på dette.

 **Er du midlertidig ute av arbeid**, legger du ved skjemaet [Krav om sykepenger - midlertidig ute av inntektsgivende arbeid](https://www.nav.no/fyllut/nav084705). Dette skjemaet brukes til opplæringspenger, i tillegg til sykepenger.

 ### Vil du søke nå?

 ### Når får du svar på søknaden?

 Du får skriftlig vedtak når søknaden er behandlet.

 ### Søknadsfrist

 Normalt søker du med en gang. NAV kan gi opplæringspenger for opptil 3 måneder før den måneden du søkte. Søker du for eksempel om opplæringspenger for juni, må NAV ha søknaden senest i september.

 ### Vil du endre på noe, eller gi oss en beskjed?

 Hvis du vil gi oss en beskjed kan du enten skrive en beskjed til oss om endringen, eller du kan ringe oss på 55 55 33 33.  
   
 

 