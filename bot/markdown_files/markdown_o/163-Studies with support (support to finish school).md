#Studies with support (support to finish school)
This offer is available when you have mental health problems and need help to complete schooling or studies.
Tilbudet kan være aktuelt for deg som

 * har psykiske helseproblemer og som har behov for støtte til å gjennomføre skolegang eller studier
* får opplæringstiltak gjennom NAV

 Det kan være ulike krav i fylkene for å få tilbudet.

 I studier med støtte får du tett oppfølging ved oppstart og gjennomføring av opplæringen. Etter studiene kan du også få hjelp til å komme i jobb.

 I samarbeid med Studier med støtte, lærestedet og NAV lager du en handlingsplan som skal hjelpe deg med å nå målene du setter deg. Du vil få den individuelle støtten og oppfølgingen du trenger for å nå studiemålene dine.

 Oppfølgingen blir tilpasset behovene dine og kan for eksempel være:

 * hjelp med praktiske gjøremål
* samtaler
* noen å gå sammen med på forelesning/kantine hjelp til tilrettelegging
* hjelp til å sette læringsmål og å følge dem opp

 For noen studenter kan det være aktuelt med oppfølging i grupper med andre personer i tiltaket.

 Studier med støtte kan snakke med utdanningsinstitusjonen din hvis det er noe du synes er utfordrende med studietilværelsen.

 Du kan kombinere tilbudet med behandling.

 Tiltaket kan vare i inntil ett år.

 Hvis du har nedsatt arbeidsevne, kan tiltaket forlenges i ytterligere ett år pluss enda ett år, slik at samlet varighet kan være inntil 3 år. Hvis du får tiltaket i forbindelse med overgang fra skolegang/studier til ordinært lønnet arbeid, kan varigheten forlenges med ytterligere 6 måneder utover den maksimale varigheten på 3 år.

 