#Folk high school grant
Covers extra expenses when you attend an organized field of training in daily activities.
Dette er en støtteordning for deg som trenger opplæring i daglige aktiviteter, og ønsker å følge et tilrettelagt tilbud på en folkehøyskole. Eksempler på daglige aktiviteter er matlaging, av- og påkledning, personlig hygiene og samspill med andre.

 For å få støtte, må opplæringen du får på folkehøyskolen kunne hjelpe deg å bli mer selvstendig. 

 Du må selv betale de vanlige utgiftene på folkehøyskolen, men kan få dekket utgifter som går ut over dette. 

 Du kan vanligvis få støtte til folkehøyskole i ett år, men i spesielle tilfeller kan du få støtte i to år. Du kan bare få støtte for det andre året hvis du ikke har klart å fullføre det første året.

 Du kan få dekket reiseutgiftene til og fra folkehøyskolen ved skolestart og skoleslutt. Du kan også få dekket reiseutgiftene dine når skolen stenger, som for eksempel ved jul og påske.

  Det er du selv eller dine foresatte som sender inn søknaden, men ta gjerne kontakt med folkehøyskolen for å få hjelp med utfyllingen.

 