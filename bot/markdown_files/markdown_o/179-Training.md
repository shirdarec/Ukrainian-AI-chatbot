#Training
This offer is available when you need qualification to be able to get a job.
Opplæring kan være aktuelt for deg som søker arbeid, men har problemer med å få jobb på grunn av manglende formelle kvalifikasjoner eller svake grunnleggende ferdigheter.

 NAV må ha vurdert at du trenger hjelp for å komme i jobb, og at opplæring er et aktuelt tiltak for deg.

 Opplæringen eller utdanningen skal tilpasses dine behov og muligheter på arbeidsmarkedet.

 Du kan få støtte til

 * arbeidsmarkedsopplæring (AMO), som er korte arbeidsrettede kurs ut fra de lokale behovene i arbeidsmarkedet. Innholdet kan være teoretisk opplæring eller en kombinasjon av teoretisk og praktisk opplæring som gir formell kompetanse. For å kunne delta, må du være minst 19 år.
* fag- og yrkesopplæring som følger læreplanene på videregående skoles nivå.
* høyere yrkesfaglig utdanning (fagskole).
* høyere utdanning på et universitet eller en høyskole. Arbeidsevnen din må være redusert, og du må være minst 22 år og ha fullført videregående skole.

 AMO-kurs og fag- og yrkesopplæring kan være en enkeltplass hos kursarrangører eller skoler, eller et gruppetiltak som NAV organiserer i samarbeid med en kursarrangør eller skole.

 Opplæringstiltak i NAV kan ha en varighet på inntil 3 år.

 Hvis du allerede får pengestøtte fra NAV, for eksempel dagpenger eller arbeidsavklaringspenger (AAP), beholder du støtten mens du deltar på tiltaket.

   Hvis du ikke får pengestøtte fra NAV, kan du ha rett til tiltakspenger. Tiltakspengene skal blant annet dekke de daglige utgiftene dine mens du deltar på tiltaket.

  