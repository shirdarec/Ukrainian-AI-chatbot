#Stair lift and stair support systems
A lift with seat or platform that allows those with reduced walking ability to use a staircase.
Trappeheis eller støttesystem kan vere aktuelt dersom du

 * har behov for heis for å få tilgang til inngang og nødvendige rom som soverom, stue, kjøkken og bad.
* har nedsatt gangfunksjon og ikkje klarer å gå i trapp
* har falt i trappa og føler deg utrygg når du går i trapp

 Trappeheis og støttesystem i trapp er hjelpemiddel for å kunne bevege seg inn og ut av boligen og mellom etasjar i ein bolig.

 Du kan få trappeheis til trapp både inne- og ute.

 Trappeheis med sete går på ei skinne. Skinnene må ein montere i trappetrinna. Denne typen trappeheis krev at du kan flytte deg av og på heisen sjølv.

 For deg som ikkje kan flytte deg av og på heisen, kan trappeheis med plattform vere eit alternativ. Med den kan du køyre rullestolen rett inn på heisen. Det finnast utgåver for rette trapper og for trapper med sving. Trappeheis med plattform kan vere utfordrande å montere i innvendige trapper fordi dei krever mykje plass i og foran trappa.

 Støttesystem i trapp er eit gåhjelpemiddel for trapp, og består av bevegelege handtak. Dette er for deg som treng ekstra støtte når du går i trappa.

 Merk at dersom ditt behov for støtte i trapp kan løysast ved hjelp av rekkverk på begge sider, vil du ikkje få støttesystem av NAV. Det er huseigars ansvar å sørge for rekkverk på begge sider av trappa. Dette gjeld uansett byggeår.

 Du kan lese [meir om adkomst til og i bustaden din på kunnskapsbanken.net](https://www.kunnskapsbanken.net/bolig/adkomst-til-og-i-egen-bolig/)

 ### Tilskot til ombygging i staden for heis

 Viss du heller ønsker å bygge om boligen slik at du får alle nødvendige rom på eitt plan, kan du søke NAV om tilskot til ombygging av boligen din i staden for heis.

 #### Dette bør du undersøke viss du skal søke om trappeheis

 * Finn fram aktuelle planteikningar
* Du bør få hjelp av kommunal hjelpemiddelformidler til å dokumentere noverande løysing med bilete og mål.
* Lag ei oversikt over eksisterande inventar.
* Sjekk om det er varmekablar i trappa (ute) eller varmekablar i gulv nær trappa (inne).
* Viss du leiger bolig, må du be huseigar om å godkjenne monteringa.
* Viss du bur i eit burettslag, må du be styret godkjenne monteringa.

 #### Dette må du ordne og dekke sjølv

 * Legge fram strøm og jordfeilbryter, viss dette ikkje er i rommet frå før.
* Byggesaksutgifter til kommunen, viss det blir nødvendig.
* Bygningsmessige forbetringar i boligen, viss det er nødvendig.

 Ein hjelpemiddelformidlar utformar søknaden på dine vegne. Kontakt kommunen du bur i for å få hjelp.

 Kommunal hjelpemiddelformidlar har tilgang til aktuelle skjema:

 * Søkadsskjema med tilleggsskjema T09 (Adkomst til og i bolig)
* Godkjenningsskjema signert av bebuar, huseigar og eventuelt styre i burettslag. Riktig godkjenningsskjema finn du saman med tilleggsskjemaet (T09)
* Dersom du eig bustaden din sjølv, må du signere både som bebuar og huseigar.
* [Målteikningar (les om dette på kunnskapsbanken.net)](https://www.kunnskapsbanken.net/bolig/kjokken/) må leggjast ved.
* Bilete av eksisterande løysing må leggjast ved.
* Stadfesting frå fagperson på at du har behov for hjelpemiddelet og kvifor.
* Stadfesting på at nokon har påtatt seg ansvaret for opplæring og oppfølging av hjelpemiddelet.

  

  Du får skriftleg vedtak når NAV har behandla søknaden din.

 Ved prosjektering er det viktig at du eller huseigar opplyser heisleverandør om høve som angår installasjonen. Dette kan for eksempel vere varmekablar i trappetrinn eller gulv.

 Når du bruker trappeheisen er det viktig å ha med seg trygghetsalarm eller mobiltelefon for å få varsla viss heisen stoppar.

 Dersom du opplever problem med heisen, les bruksanvisninga først. Ein vanleg feil er at ladar til heisen har blitt fråkopla stikkontakta. Sjekk også om nødstoppbrytaren kan ha blitt aktivert.

 Heisen må alltid stå til lading når han ikkje er i bruk.

 NAV har ansvar for periodisk ettersyn, og dekker utgifter til reparasjon.

 