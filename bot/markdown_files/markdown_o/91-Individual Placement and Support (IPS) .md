#Individual Placement and Support (IPS) 
This offer is open to individuals facing mental health challenges or substance abuse issues, providing support for those seeking assistance in securing or maintaining employment. 
IPS er for deg som har psykiske utfordringer eller rusproblemer og får behandling i helsetjenesten.

 Hvis du ikke allerede får behandling i helsetjenesten, kan du ta kontakt med fastlegen din eller helsetjenesten der du bor.

 Du må ha et ønske om å jobbe eller komme i utdanning for å delta i IPS.

 IPS er et samarbeid mellom NAV og helsetjenesten. Du får tilpasset hjelp ut fra i interessene og jobbønskene dine.

 En jobbspesialist, som er en del av behandlingsteamet ditt, følger deg opp i samarbeid med behandleren din. Målet er å hjelpe deg med å komme ut i jobb eller utdanning, og følge deg opp etter at du har startet i jobben eller begynt på utdanningen.

 Du kan få hjelp til å finne en deltids- eller fulltidsjobb, eller riktig utdanning. Alt avhenger av hva du ønsker deg og motivasjonen og ferdighetene dine. I IPS legger vi vekt på tilpasning og tilrettelegging. Vi blir kjent og finner løsninger som passer for deg. Hva motiverer deg, hva kan du, hva vil du lære, hvordan kan vi finne en arbeidsgiver eller utdanning som passer nettopp deg?

 Hvis du ikke finner den riktige jobben eller utdanningen med en gang, eller faller ut av en jobb eller utdanning, kan jobbspesialisten hjelpe deg med å finne en annen vei inn i arbeidslivet.

 Du får oppfølging i IPS så lenge du trenger det.

 