#Contractual pension (AFP) in the private sector
A pension scheme for employees in private companies with a collective agreement where AFP is part of the agreement.
Du har rett til AFP i privat sektor hvis du jobber i en privat bedrift med AFP-ordning og fyller visse vilkår.

De viktigste vilkårene er knyttet til to tidspunkter som ikke alltid er sammenfallende: 

* 62-årsdagen din
* datoen du vil ta ut AFP fra (uttakstidspunktet)

Merk! Vilkårene knyttet til 62-årsdagen er absolutte, og kan ikke oppfylles etter fylte 62. Fyller du ikke disse vilkårene på 62-årsdagen din, har du ikke rett til AFP.

### Krav som må være oppfylt ved 62 år

#### **Ansiennitet**

Kravet til ansiennitet i AFP-sammenheng er at du må ha arbeidet i en bedrift tilsluttet AFP-ordningen i minst 7 av de 9 årene fra du er 53 til du fyller 62 år.

Stillingsprosenten må ha vært minst 20 prosent og gi mer enn 1 G ( kroner) i inntekt hvert år i disse 7 årene.

For deg som er født i årene 1944 til 1954 kreves det færre år ansiennitet:

* 1944 til 1951: 3 av 5 år
* 1952: 4 av 6 år
* 1953: 5 av 7 år
* 1954: 6 av 8 år

 

Det offentlige har også AFP, men du kan ikke ta med ansiennitet fra den ene til den andre AFP-ordningen.

#### **Arbeidsgivers tilknytning til AFP**

Arbeidsgiveren din må ha vært tilknyttet AFP-ordningen i hele ansiennitetsperioden din.

Det er visse krav til å få utestasjonert arbeid godkjent som ansiennitet. [Les mer om utestasjonering på afp.no](https://www.afp.no/bedrift/hvem-er-med/utestasjonering/).

* Inntekter fra andre arbeidsforhold eller selvstendig næringsvirksomhet må ikke overstige det du har tjent hos en bedrift som er tilknyttet AFP-ordningen i mer enn to år av ansiennitetsperioden
* Mottar du pensjon, ventelønn eller annen ytelse uten arbeidsplikt, mellom 59 og 62 år, vil det kunne føre til avslag
  ### Krav som må være oppfylt ved uttak

#### **Arbeid de tre siste årene før uttak**

Du må ha vært ansatt og reell arbeidstaker i minst 20 prosent stilling og ha en inntekt på minst 1 G ( kroner) de siste tre årene før uttak. I løpet av disse tre siste årene før uttak kan du ha vært utenfor arbeidslivet  

* fordi du er permittert innenfor rammene av permitteringsloven
* når det er andre årsaker til fravær. Dette gjelder i inntil 26 uker forutsatt at det ikke er i begynnelsen eller i slutten av treårsperioden
* fordi du har sykepenger, arbeidsavklaringspenger eller uføretrygd i inntil 78 uker i tillegg til de 26 ukene, totalt 104 uker. Hvis du er mer enn 20 prosent i jobb anses du som å være i arbeid

#### Det er også et krav at du

* tar ut minimum 20 prosent alderspensjon fra folketrygden i minst en måned, enten før eller samtidig med at du tar ut AFP. Er du over 70 år, trenger du ikke å ta ut alderspensjon i tillegg
* ikke får eller tidligere har fått AFP i offentlig sektor
Hvis du er sykemeldt, permittert eller har mistet jobben, må du [sjekke med Fellesordningen for AFP](https://www.afp.no/om-oss/kontakt-oss/) om du fortsatt fyller kravene for AFP i privat sektor.

Det gjelder egne regler

* om bedriften går [konkurs eller ved nedbemanning](https://www.afp.no/om-oss/aktueltsaker/hva-skjer-med-afp-ved-permitteringer-nedbemanninger-og-konkurser/)
* for [ytelser uten arbeidsplikt](https://www.afp.no/soker/hva-er-afp/vedtekter/veiledning-til-vedtektenes-3-7-1/), som sluttvederlag etc.
Det er Fellesordningen for AFP i privat sektor som avgjør om du oppfyller [vilkårene i Fellesordningen for AFP](https://www.afp.no/). Har du spørsmål om hva som gjelder deg må du [kontakte Fellesordningen for AFP](https://www.afp.no/om-oss/kontakt-oss/).

AFP i privat sektor er tredelt, og består av

 * Livsvarig del
* Kronetillegg
* Kompensasjonstillegg

 Du kan se hvor mye du kan få i AFP i privat sektor i NAVs pensjonskalkulator:

 ### AFP i privat sektor er en individuell ordning

  ### Du tjener på vente med å ta ut AFP

 Størrelsen på din AFP avhenger av hvor stor pensjonsopptjening du har og når du begynner å ta ut AFP. I likhet med alderspensjon fra folketrygden blir din månedlige AFP-utbetaling større hvis du venter med å ta ut AFP, fordi den forventede utbetalingen blir fordelt på færre år.

 ### AFP blir levealdersjustert

 Levealdersjustering betyr at utbetalingen blir lavere jo tidligere du starter uttaket. Årsaken er at pensjonen skal fordeles på antall måneder med forventet levetid, beregnet fra det tidspunktet du starter uttaket. Hvis du bruker [pensjonskalkulatoren på Din pensjon](https://www.nav.no/no/ditt-nav/flere-tjenester/din-pensjon), kan du se hvordan ulike uttakstidspunkt påvirker utbetalingen din.

 ### AFP kan ikke tas ut gradert

 AFP i privat sektor er en livsvarig ytelse som ikke kan tas ut gradert. Hvis du tar ut AFP, må du altså ta ut 100 prosent, i motsetning til alderspensjonen, der du kan velge å ta ut gradert.

 ### Kan kombineres med arbeidsinntekt

 Du kan kombinere AFP med arbeidsinntekt uten at pensjonen blir redusert.

 

|  |  |  |  |  |
| --- | --- | --- | --- | --- |
| Årsinntekt | Antall år | Uttak 62 år, AFP-beløp fra 62 år | Uttak 62 år, AFP-beløp fra 67 år | Uttak 67 år, AFP-beløp fra 67 år |
| 400 000 | 30 | 4000 | 2300 | 3300 |
| 400 000 | 40 | 4700 | 2900 | 4300 |
| 550 000 | 30 | 4800 | 3000 | 4400 |
| 550 000 | 40 | 5800 | 4000 | 5700 |
| 750 000 | 30 | 5900 | 4100 | 5800 |
| 750 000 | 40 | 7300 | 5400 | 7600 |

 Regnestykket over gir en pekepinn på omtrent hvor mye du kan regne med å få i privat AFP gitt ulike forutsetninger.

 Slik leser du tabellen:

 * AFP 62 år og AFP 67 år er alderen din når du begynner å ta ut AFP i privat sektor
* Årsinntekt og AFP-beløpene er i kroner per måned
* Antall år er antall år med pensjonsopptjening

 Opptjeningsgrunnlaget for beregning av AFP livsvarig del er i hovedtrekk det samme som for [alderspensjon etter nye regler](https://www.nav.no/alderspensjon#fodt-1963-eller-senere).

 Pensjonsgrunnlaget fastsettes med utgangspunktet i årlig pensjonsgivende inntekt inntil 7,1 G (1 G tilsvarer  kroner) til og med det året du fyller 61 år

 * AFP livsvarig del utgjør 0,314 prosent av pensjonsgrunnlaget, og levealdersjusteres på samme måte som [alderspensjon](https://www.nav.no/alderspensjon#hvilke-regler-gjelder-deg) (ut fra årskull og alder på uttakstidspunkt)
* Ved uttak etter at du fyller 70 år får du ingen fordel av å vente lenger med uttaket

 Kronetillegget er en forskuddsutbetaling og gir ingen ekstra samlet utbetaling av AFP. 

 En del av utbetalingen av AFP fremskyndes ved at du får et kronetillegg på 1600 kroner i måneden frem til måneden du fyller 67 år. AFP livsvarig del reduseres lik summen av kronetilleggene du har fått.

 Kompensasjonstillegg er livsvarig, og gis til deg som er født mellom 1944 og 1962. Tillegget er skattefritt. Størrelsen på beløpet er avhengig av årstallet du er født. Det kan ikke overstige 50 prosent av livsvarig del. 

 Du som er født i årene 1944-1962 har hele eller deler av alderspensjonen din beregnet etter [de gamle pensjonsreglene](https://www.nav.no/alderspensjon#fodt-for-1954). Da har du begrenset mulighet til å motvirke effekten av levealdersjustering ved fortsatt å stå i arbeid, og derfor får du et kompensasjonstillegg.

 Du kan lese mer om kompensasjonstillegget på [Lovdata](https://lovdata.no/dokument/NL/lov/2010-02-19-5#KAPITTEL_3).

 Hvis du er født mellom 1944 og 1947, vil du bare få en delvis AFP livsvarig del etter følgende regel:

 * Født 1944: 10 prosent av pensjonsbeløpet
* Født 1945: 20 prosent av pensjonsbeløpet
* Født 1946: 40 prosent av pensjonsbeløpet
* Født 1947: 60 prosent av pensjonsbeløpet

 Hvis du er født mellom 1948 til 1953, kan du få [omsorgsopptjening](/no/person/pensjon/pensjonsopptjening-for-omsorgsarbeid) for små barn for årene 1967-1991. Omsorgsopptjeningen tilsvarer en inntekt på 4 G/3 pensjonspoeng (1 G tilsvarer  kroner), og vil inngå i pensjonsgrunnlaget for AFP livsvarig del.

 Hvis du er født i 1954 eller senere, skal du ha fått omsorgsopptjening for små barn. Sjekk at omsorgsopptjeningen er registrert i [Din pensjonsopptjening](https://www.nav.no/pensjon/opptjening/nb/). Hvis den ikke er det, må du selv [søke for å få omsorgsopptjeningen](https://www.nav.no/soknader/nb/person/pensjon/godskriving-av-omsorgsopptjening#NAV031601).

 ### Regulering av avtalefestet pensjon (AFP) i privat sektor

 Alderspensjon og AFP i privat sektor blir regulert i mai hvert år. Mens du tjener opp pensjon, blir pensjonsrettighetene dine regulert én gang i året tilsvarende lønnveksten i samfunnet.  
  

 AFP i privat sektor består av en livsvarig del og et kronetillegg. Personer som er født i perioden 1944 til 1962 får i tillegg utbetalt et kompensasjonstillegg som en overgangsordning til nye regler fra 2011.  
  

 Etter at du har tatt ut AFP i privat sektor, blir den livsvarige delen av pensjonen regulert med lønnsveksten, og deretter redusert med 0,75 prosent. Kronetillegget blir ikke regulert.

 Kompensasjonstillegg under utbetaling reguleres som hovedregel ikke, med unntak ved første regulering etter uttak. Da vil kompensasjonstillegget reguleres med lønnsveksten for de månedene det ikke har vært til utbetaling.

 Når satsen for regulering av pensjon er fastsatt, blir pensjonene omregnet slik at ny sats utbetales fra og med juni måned. Sammen med utbetalingen i juni blir det også etterbetalt økning av pensjon for mai måned for dem som hadde pensjon i mai.

 AFP i privat sektor er én av flere pensjonsordninger du kan ha. Andre ordninger er for eksempel tjenestepensjon i offentlig virksomhet, obligatorisk tjenestepensjon (OTP) i privat sektor og private pensjonsordninger.

Ta kontakt med den aktuelle pensjonsordningen for avklaring om uttak av slik pensjon.

På [norskpensjon.no](https://norskpensjon.no/) får du oversikt over alle pensjonsordningene dine.

AFP i privat sektor er en livsvarig ytelse, som utbetales til og med den måneden du dør.

[Kronetillegget](https://www.nav.no/afp-i-privat-sektor#hvor-mye) stopper når du fyller 67 år.

Det er sjelden grunn til å stoppe utbetaling av AFP. Et unntak er om du kan velge uføretrygd i stedet. Dette kan i noen tilfeller lønne seg for deg. Les mer under [Slik søker du](https://www.nav.no/afp-i-privat-sektor#uforetrygd-soknad) - Uføretrygd.

 Hvis du ønsker å trekke krav om AFP eller stanse utbetalingen, bør du kontakte [afp.no](https://www.afp.no/soker/) for avklaring først. Trukket krav, eller stopp av utbetaling, kan føre til at du ikke har rett til alderspensjon fra ønsket tidspunkt, eller at du mister retten til AFP fordi kravene ikke er oppfylt når du senere vil starte uttak.

  #### Fra 67 år

 Hvis du tar ut AFP i privat sektor før du fyller 67 år, trenger du ikke søke på nytt når du blir 67 år. Har du allerede 100 prosent uttak av alderspensjon når du blir 67 år, trenger du heller ikke å søke om dette på nytt. 

 Hvis du har stoppet alderspensjonen din, eller tar ut gradert uttak, må du endre uttaksgraden til 100 prosent hvis du ønsker å få utbetalt full alderspensjon. 

 Du har selv ansvar for å [søke om og endre uttaksgraden for alderspensjon](https://www.nav.no/alderspensjon#uttaksgrad), også når du fyller 67 år.

 Du kan ikke kombinere AFP med uføretrygd fra folketrygden. Hvis du har uføretrygd og ønsker å ta ut AFP, må du si fra deg uføretrygden slik at denne ikke blir utbetalt etter den måneden du fyller 62 år.

I noen tilfeller kan det lønne seg å si fra seg en innvilget AFP i privat sektor for heller å få uføretrygd. Du må gjerne [kontakte oss](https://www.nav.no/person/kontakt-oss "https://www.nav.no/person/kontakt-oss") om du er i en situasjonen der du kan velge mellom disse ytelsene, slik at vi kan finne ut hvordan dette påvirker pensjonsutbetalingene dine fremover.

Hvis du har stanset alderspensjonen din (0 prosent uttak) før dødsmåneden til din ektefelle/partner/samboer, vil du kunne kombinere AFP i privat sektor med [gjenlevendepensjon](https://www.nav.no/gjenlevendepensjon) fra folketrygden.

AFP i privat sektor utbetales av NAV samtidig med annen pensjon.

 Du beholder AFP-en din selv om du flytter til utlandet. Du må imidlertid undersøke med NAV om du kan ta med deg alderspensjonen fra folketrygden dit du skal.

 Hvis du bor i utlandet og skal søke pensjon, må du

 * levere en egen [søknad om AFP i privat sektor](https://www.afp.no) (www.afp.no) på papir
* i tillegg sende søknad om alderspensjon til NAV hvis du ikke har alderspensjon fra NAV fra før.

 For å få AFP, må du være i jobb hos norsk arbeidsgiver frem til du skal ta ut pensjon.

 Hvis du ikke ennå har begynt å motta AFP i privat sektor, kan opphold i utlandet få betydning for retten til AFP. Ta kontakt med [Fellesordningen for AFP](https://www.afp.no/) for mer informasjon om dette.

 Er du AFP-pensjonist og bosetter deg i annet nordisk land, får du helserettigheter etter reglene i det landet du bosetter deg i. Hos [Helsenorge](https://www.helsenorge.no/bo-i-utlandet/pensjonister-i-eu-eos-og-sveits/) kan du lese mer om reglene for AFP og helsehjelp i utlandet.

 [Her kan du lese mer om reglene som gjelder for å ta med pensjon til utlandet](/no/person/pensjon/alderspensjon/relatert-informasjon/alderspensjon-og-utland_2).

 AFP-pensjonister i utlandet kan søke om [frivillig medlemskap i folketrygden](/frivillig-medlemskap).

 Hvis du har arbeidet i utlandet for en norsk bedrift, er det visse krav til å få utestasjonert arbeid godkjent som ansiennitet. [Les mer om utestasjonering hos Fellesordningen for AFP](https://www.afp.no/bedrift/hvem-er-med/utestasjonering/).

 Pensjonsregler er komplisert for mange, og det gjelder også reglene for AFP i privat sektor. Hvis du går i en pensjonsfelle, kan det ha store økonomiske konsekvenser for deg. 

 **Husk at du selv har ansvar for å orientere deg om rettighetene dine.**

 Her har vi samlet noen punkter som kan hjelpe deg å styre unna de vanligste pensjonsfellene som gjelder AFP i privat sektor.

 Det er viktig å kjenne til at du kan miste retten til AFP i privat sektor om du ikke er klar over hva som kan gå galt. Vilkårene står lenger opp på siden under [Hvem kan få](https://www.nav.no/afp-i-privat-sektor#hvem), og de utdypes i detalj hos [Fellesordningen for AFP](https://www.afp.no/soker/vilkar-for-afp/).

 For å få AFP i privat sektor før du er 67 år må du må ha høy nok opptjening til å ta ut alderspensjon samtidig. Det er tilstrekkelig at du kan ta ut 20 prosent alderspensjon for at du skal kunne starte uttak av AFP. Før du sier opp jobben din, bør du sjekke i pensjonskalkulatoren i [Din pensjon](/no/ditt-nav/flere-tjenester/din-pensjon) om du kan ta ut alderspensjon og AFP fra ønsket tidspunkt.

 Du må være i jobb minst frem til den dagen du skal ta ut AFP, hos en arbeidsgiver som er tilknyttet AFP-ordningen.

 Slutter du i jobben din før det tidspunktet du ønsker å ta ut AFP, kan du miste retten til AFP.

 Om du bytter arbeidsgiver etter at du fyller 53 år, kan du miste retten til AFP hvis den nye arbeidsgiveren ikke er tilknyttet AFP-ordningen for privat sektor. 

 Du må være i jobb hos en arbeidsgiver som er tilknyttet AFP-ordningen frem til den dagen du skal ta ut AFP.

 Om du skifter arbeidsgiver fra privat til offentlig sektor før du fyller 62 år, mister du dermed retten til AFP i privat sektor, og du må opparbeide deg rett til AFP i offentlig sektor. 

 Hvis du bytter jobb fra offentlig til privat sektor etter at du har fylt 55 år vil du ikke kunne opparbeide deg rett til AFP i privat sektor.

 Er du ansatt i offentlig sektor og har tjenestepensjon fra offentlig pensjonskasse (stat, fylke, kommune), finner du informasjon som gjelder deg under [AFP i offentlig sektor](/no/person/pensjon/avtalefestet-pensjon-afp/avtalefestet-pensjon-i-offentlig-sektor). 

 Du har ikke rett til AFP om AFP-bedriften ikke er hovedarbeidsgiveren din, eller om hoveddelen av inntekten din kommer fra en annen inntektskilde.

 Pass på at arbeidet ditt er dekket av AFP-ordningen for eksempel hvis du

 * har fravær fra arbeidet de siste 3 årene før uttak. Les mer om dette under [Hvem kan få](https://www.nav.no/afp-i-privat-sektor#hvem) lenger opp på siden
* blir utleid til en annen bedrift
* jobber i utlandet for bedriften

 Da vil det være spesielle krav knyttet til arbeidsforholdet ditt. Ta kontakt med arbeidsgiver om du er usikker på om det gjelder spesielle krav for deg, eller les mer om dette hos [Fellesordningen for AFP](https://www.afp.no/soker/vilkar-for-afp/).

 Vil du beregne, søke om eller endre pensjonen din?

  