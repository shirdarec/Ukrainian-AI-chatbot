#Job coping centre
This offer is available when you have anxiety or depression and need help to find a job or stay in work.
Tilbudet er aktuelt for deg som

 * har lett til moderat angst og/eller depresjon
* er uten arbeidsforhold, trenger ny jobb eller har et arbeidsforhold det er utfordrende å mestre
* ønsker hjelp til å komme i jobb raskt

 Senter for jobbmestring er et tilbud for deg som har angst eller depresjon. Målet er å hjelpe deg med å mestre symptomene slik at du kan bli værende i jobb eller komme i jobb.

 Du får jobbmestrende veiledning, basert på arbeidsrettet kognitiv terapi, kombinert med støtte til å komme i eller bli værende i jobb. Du får også hjelp til å håndtere og mestre de psykiske helseplagene i jobbsammenheng, i tillegg kan du få hjelp med jobbsøk, karriereveiledning og/eller oppfølging på arbeidsplassen.

 Samtalene tar utgangspunkt i hva du tenker om deg selv og om livet, og hvordan tankene dine påvirker hvordan du føler deg og hvordan du er på jobben. Du lærer å utforske og etter hvert utfordre negative tankemønstre som kan være knyttet til angsten og/eller depresjonen din.

 Varigheten på tilbudet blir tilpasset behovet ditt.

  