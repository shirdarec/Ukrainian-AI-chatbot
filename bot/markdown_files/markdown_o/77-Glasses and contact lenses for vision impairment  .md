#Glasses and contact lenses for vision impairment  
Provides support for eyeglasses or contact lenses when you have an eye condition, disease or disorder.
* Du må ha en øyetilstand som gir nedsatt synsfunksjon og utløser behov for briller eller kontaktlinser som ikke er vanlige i befolkningen.
* For filterbriller eller filterlinser må du i tillegg ha nedsatt synsfunksjon i form av nedsatt visus, kontrastsensitivitet eller adaptasjonsevne.
* Synsnedsettelsen din må være varig, det vil si at du har hatt eller kommer til å ha nedsatt syn i mer enn to år.
* Brillene eller linsene må være nyttige og nødvendige for å bedre funksjonsevnen din.
* [Du må være medlem av folketrygden.](https://www.nav.no/no/person/flere-tema/arbeid-og-opphold-i-norge/relatert-informasjon/medlemskap-i-folketrygden)

 Du kan søke støtte til briller, kontaktlinser, filterbriller og filterlinser gjennom denne ordningen.

 Briller skal alltid vurderes før kontaktlinser. Hvis du ikke kan bruke briller, eller hvis du får mye bedre syn med kontaktlinser, kan kontaktlinser vurderes.

 Hvis behovet ditt kan dekkes av briller eller kontaktlinser som er vanlig for befolkningen ellers å anskaffe, kan du ikke få støtte til dette av NAV.

 En filterbrille kan øke kontraster og redusere lysømfintlighet. Det kan være aktuelt å søke støtte fra NAV til filterbriller hvis du har sterkt nedsatt kontrastsyn, eller så sterk lysømfintlighet at det gir redusert synsfunksjon. 

 Du må undersøke om fitover-briller dekker ditt behov for filterbriller. Fitover er briller til å ha utenpå vanlige briller. 

 NAV dekker ikke filterbriller for å behandle eller forebygge sykdom. 

 NAV dekker ikke vanlig synsundersøkelse, filterutprøving, kontaktlinsetilpasning eller kontaktlinsekontroll. Dersom du får støtte til kontaktlinser, kan NAV dekke utgifter til ekstra tidsbruk ved tilpasningen av disse.

 Du kan lese [mer om filterbriller på kunnskapsbanken.net](https://www.kunnskapsbanken.net/syn/filterbrille/)

 NAV dekker rimeligste hensiktsmessige brilleglass med rimeligste overflatebehandling som har herding og antirefleks. NAV dekker også brilletilpasning, og innfatning etter satser.

 Stønad til brilletilpasning er begrenset til maksimalt 300 kroner. Brilletilpasning gjelder kun tilpasning av innfatningen, det vil si tilpasning av stengene bak ørene, tilpasning av neseputer, justering av vinkel mellom front og stenger, og justering av krumning på innfatningen. Dekning av utgifter til brilletilpasning inngår som en del av stønadsbeløpet og dekker tilpasninger i hele innfatningens levetid.

 Du står fritt til å kjøpe dyrere brilleglass og innfatning enn NAV dekker, da må du selv betale mellomlegget.

 Støtte til innfatningen gis etter følgende satser:

 Reiser til optiker dekkes ikke.

Ta kontakt med optiker for å finne best mulig løsning for deg. Optikeren kan hjelpe deg å fylle ut søknadsskjemaet.

 NAV Hjelpemiddelsentral sender normalt bestilling direkte til optiker. Dersom du ønsker å legge ut for hjelpemiddelet selv, kan du sende kvittering til NAV Hjelpemiddelsentral for refusjon.

 Dersom du velger en dyrere løsning enn det NAV dekker, betaler du mellomlegget til optiker.

 Ta kontakt med en optiker om du har behov for filterbriller. Der kan du teste ut ulike varianter og optiker kan finne beste løsning for deg.

 Vanlige solbriller av god kvalitet må prøves ut før det vurderes om det er nødvendig med filterbriller. Du må  prøve ut solbriller med eller uten polarisering, ulike mørkhetsgrader og eventuelt brilleglass med fargeskiftende effekt. 

 Dersom du i tillegg til filterbriller har behov for synshjelpemidler kan du ta kontakt med kommunen for videre kartlegging av synsfunksjonen. 

 Søknaden må inneholde en begrunnelse for behovet og hensikten med hjelpemiddelet.

 Hvis du velger å søke selv, må du legge ved nødvendig dokumentasjon fra optiker eller øyelege.

 ### Dette må du dokumentere

 * Dokumentasjon på øyelidelse som gir nedsatt synsfunksjon.
* Pristilbud fra optiker.

 #### Hvis du søker om filterbriller eller filterlinser, må du også legge ved:

 * Bekreftelse på hvordan synsfunksjonen er nedsatt, i form av nedsatt visus, kontrastsensitivitet eller adaptasjonsevne.
* Informasjon om hvilke vanlige solbriller som er prøvd ut og hvorfor disse ikke fungerer. Du bør ha prøvd ut solbriller av god kvalitet, med eller uten polarisering, ulike mørkhetsgrader og eventuelt brilleglass med fargeskiftende effekt.
* Bekreftelse på bedring av synsfunksjon ved bruk av filterbriller.

 Når du har fått innvilget hjelpemiddelet vil det bli bestilt innen kort tid. Som regel får du utlevert hjelpemiddelet hos optiker. I noen tilfeller får du hjelpemiddelet utlevert fra NAV Hjelpemiddelsentral gjennom kommunen. Dette blir avtalt i hvert enkelt tilfelle.  

 Ta godt vare på hjelpemidlene du har fått. Pass på rengjøring og forsvarlig oppbevaring.

 Du kan få nye briller eller kontaktlinser når det du har ikke lenger dekker behovet ditt og vilkårene for å få støtte fortsatt er oppfylt.

 Hvis brillene eller linsene dine er utslitt, ødelagte eller du har mistet dem, tar du kontakt med stedet du fikk dem. Det kan være optiker eller NAV Hjelpemiddelsentral. Ved ødelagte briller skal alltid reparasjon vurderes først.

 Du trenger ikke forsikre hjelpemidler som er utlånt fra NAV Hjelpemiddelsentral, siden NAV er selvassurandør og dermed håndterer tap og skader hvis det oppstår.

 