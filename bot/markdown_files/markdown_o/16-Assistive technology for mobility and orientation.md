#Assistive technology for mobility and orientation
For those who are blind or have severely impaired vision, and have difficulty moving about or orienting themselves.
For å kunne få hjelpemidler for mobilitet og orientering må du oppfylle disse kravene: 

 #### Mobilitetsstokk (hvit stokk)

 En mobilitetsstokk er en stokk som du kan bruke for å ta deg frem på en mest mulig trygg, effektiv og selvstendig måte. Stokken skal holdes slik at den er i kontakt med underlaget. For å kunne bruke mobilitetsstokken på en god måte, vil du trenge profesjonell opplæring. 

 #### Markeringsstokk

 En markeringsstokk brukes først og fremst for å vise andre at du har nedsatt syn. Markeringsstokken er kortere enn en mobilitetsstokk, og brukes normalt ikke til å føle seg frem med. 

 #### Talende GPS

 En talende GPS er et hjelpemiddel du kan ha med deg. Den forteller deg hvor du er og hva som finnes i nærheten, som for eksempel et lyskryss. Den kan også guide deg til et bestemt sted.

 #### Lydfyr

 Et lydfyr er et navigasjonsverktøy som hjelper deg å orientere deg ved at det lager lyd. Et lydfyr kan for eksempel gjøre det lettere for deg å finne inngangsdøren, postkassen eller lignende hvis du har et lydfyr montert der.

 [På Kunnskapsbanken kan du få mer informasjon om mobiltetshjelpemidler](https://www.kunnskapsbanken.net/syn/mobilitet/)

 Ta kontakt med kommunen du bor i. Kommunen har ansvar for å hjelpe deg med hjelpemidler og tilrettelegging i dagliglivet. 

 En kommunal synskontakt eller hjelpemiddelformidler kan kartlegge behovet ditt og finne ut hvilke hjelpemidler du trenger i samarbeid med NAV Hjelpemiddelsentral. Har du en kontaktperson i kommunen, bør du først kontakte denne personen. Denne personen skal også hjelpe deg med å søke og bidra med oppfølging.

   Hvis du trenger mobilitetsstokk og talende GPS, vil du ha behov for opplæring. Opplæringen får du gjennom for eksempel voksenopplæringen.

 