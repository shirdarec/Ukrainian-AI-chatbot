#Voluntary tax deduction
A voluntary tax deduction means that you will be deducted more tax than your tax deduction card shows. It is also called extra tax deduction.
Du kan registrere frivillig skattetrekk på ulike måter:

 Hvis du mottar alderspensjon, AFP, uføretrygd eller utbetaling fra Statens pensjonskasse, kan du logge på nav.no.

 ### Pensjon

 Gå til Din pensjon, velg Frivillig skattetrekk og inntekstregistrering.

 Legg inn tilleggstrekk i kronebeløp eller som prosentsats, og trykk Lagre. Trekket gjelder fra måneden etter at du har lagt det inn og ut året. 

 ### Uføretrygd

 Gå til Din uføretrygd.

 * PC eller nettbrett: Velg Din profil og så Skattetrekk.
* Mobil: Velg Skattetrekk i nedtrekksmenyen.

 Legg inn tilleggstrekk i kronebeløp eller som prosentsats, og trykk Lagre. Trekket gjelder fra måneden etter at du har lagt det inn og ut året.

  Du kan [sende beskjed](/person/kontakt-oss/nb/send-beskjed) om ekstra skattetrekk og hvor mye trekket skal være per måned. Vi trenger også beskjed hvis det ikke skal være trekk i desember. Skattetrekket gjelder fra måneden etter at du har meldt det inn til oss og ut året.

 For barnepensjon må foreldre også gi beskjed om hvilke eller hvilket barn det gjelder.

 Det er dessverre ikke mulig å registrere frivillig skattetrekk på disse stønadene i Din Pensjon.

 For alle andre utbetalinger fra NAV, kan du registrere frivillig skattetrekk ved å sende oss en beskjed.

 Husk å oppgi hvilken utbetaling du ønsker ekstra skattetrekk for. Du må også oppgi ønsket tilleggstrekk i kroner eller prosent per måned.   

  Du kan også sende inn skjema om frivillig skattetrekk på papir.

  Hvis du ikke har tilgang til internett og derfor ikke får skrevet ut skjemaet, kan du sende brev om frivillig skattetrekk til NAV. Husk å oppgi hvilken utbetaling du ønsker ekstra skattetrekk for.

  Du må også oppgi ønsket tilleggstrekk i kroner eller prosent per måned. Brevet må inneholde navn, fødselsnummer og underskrift. Send brevet til:

 * NAV Pensjon, postboks 6600 Etterstad, 0607 Oslo (for pensjon og uføretrygd)
* NAV Økonomi stønad, postboks 354, 8601 Mo i Rana (for alle andre pengestøtter fra NAV)

  Når du registrerer et frivillig skattetrekk, gjelder det ut året. Trekket gjelder også ved utbetaling av feriepenger og for måneder hvor det ellers ikke blir trukket skatt. For eksempel er det ikke skatt på pensjon i desember, men hvis du har registret et frivillig skattetrekk, vil dette også gjelde for desember.

Hvis du ønsker å avslutte trekket før året er slutt, må du gjøre det skriftlig.

Hvis du får en ny utbetaling (pengestøtte) fra NAV og ønsker å bli trukket mer i skatt enn skattekortet viser, må du melde fra skriftlig på samme måte.

Hvis du ønsker at det skal trekkes full skatt i perioder som er trekkfrie, må du opplyse om det.

### Vil du endre til annet beløp?

Det er det siste registrerte beløpet som trekkes i frivillig skattetrekk.

