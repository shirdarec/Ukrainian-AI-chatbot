#Severance pay
Wait pay is a scheme for employees in state enterprises who have been dismissed without cause. The scheme is only relevant if you are already receiving deferred pay.
Ordningen med ventelønn blir faset ut, ingen nye personer kan få ventelønn.

 Personer som har fått innvilget ventelønn før 29.2.2016, beholder retten til ventelønn etter gjeldende regler.

 ### Hva er kravene til få ventelønn?

 Du må være ansatt i staten og ha blitt oppsagt fordi

 * stillingen er inndratt eller arbeidsoppgavene har falt bort, eller fordi
* du på grunn av sykdom er varig uskikket til å utføre jobben din på en forsvarlig måte, eller fordi
* du ikke lenger har de kvalifikasjonene som stillingen krever

 Videre er kravet at du

 * har minst 2 års tjeneste i staten som fast ansatt tjenestemann
* har minst 4 års tjeneste i staten som midlertidig ansatt tjenestemann
* ikke har funnet annet arbeid internt eller eksternt
* ikke har rett til å ta ut pensjon, det gjelder også avtalefestet pensjon (AFP)
* er [registrert hos NAV som arbeidssøker](https://www.nav.no/arbeid/registrering/)
* [sender meldekort](/send-meldekort)
* er [reell arbeidssøker](https://www.nav.no/arbeid/no/arbeidsledig#hva-vil-det-si-a-vaere-reell-arbeidssoker)

 Full ventelønn tilsvarer 66 prosent av stillingens lønn når du fratrer.

 Det er en forutsetning at du ville ha oppnådd 30 års tjenestetid i staten hvis du hadde stått i stillingen fram til den aldersgrensen som gjelder for stillingen.

 Hvis du ved aldersgrensen ikke ville ha oppnådd 30 års tjenestetid, blir ventelønnen redusert forholdsmessig.

 Vanligvis kan du ikke motta dagpenger samtidig med ventelønn, men du kan få supplerende dagpenger fra NAV samtidig med ventelønn hvis dagpenger ville gitt deg en høyere utbetaling enn ventelønn.

 Ventelønn gir ikke opptjeningsgrunnlag for senere utbetaling av dagpenger.

 Ventelønnen blir regulert ut fra det sentrale lønnsoppgjøret i staten hvert år.

 Hvis stillingens lønnsplassering blir endret etter at du har fratrådte stillingen, blir det ikke tatt hensyn til.

 Det samme gjelder for arbeidstakere fra omdannede virksomheter. Ventelønn blir regulert ut fra lønnsoppgjøret i staten hvert år, og det statlige lønnsregulativet gjelder, selv om du ble avlønnet i et annet system da du fratrådte stillingen.

 Ventelønn blir som hovedregel innvilget for 1 år av gangen. Du må altså søke på nytt hvert år, og NAV gjør en ny vurdering. NAV Ventelønn sender ut en påminnelse og et søknadsskjema i god tid før du skal søke på nytt.

 Maksimal periode som du kan motta ventelønn avhenger av alderen din når du fratrer.

 Hvis du fratrer

 * før fylte 50 år, er maksimal tid 3 år
* fra 50 til og med 54 år, er maksimal tid 4 år
* fra fylte 55 år, er maksimal tid 12 år

 Du kan maksimalt få utbetalt ventelønn fram til du går av med pensjon.

 Du kan bare søke om ventelønn for en ny periode hvis du allerede får ventelønn. NAV vil kontakte  deg hvis dette gjelder deg.

 Se informasjon [om klagerettigheter](/klagerettigheter).

 Hvis du får endringer i inntekt, familiesituasjon og/eller jobbsituasjon, eller planlegger opphold i utlandet, kan det ha betydning for beløpet du får utbetalt fra NAV. I slike tilfeller må du derfor straks [melde fra til NAV](https://www.nav.no/person/kontakt-oss/nb).

 