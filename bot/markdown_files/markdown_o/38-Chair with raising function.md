#Chair with raising function
Chairs that help you stand up safely.
Dersom du ikkje klarer å reise deg frå vanleg stol, kan NAV Hjelpemiddelsentral låne ut stol med oppreisingsfunksjon. Viss du elles kan kome deg rundt for eiga hand men treng personhjelp for å kome deg opp av den vanlege stolen din, kan ein stol med oppreisingsfunksjon gjere deg meir sjølvstendig.

 Du kan også få stol med oppreisingsfunksjon viss det er nødvendig med slik oppreisingshjelp for at du skal kunne motta pleie i heimen. Stolen kan kompensere for at pårørande eller andre hjelparar må løfte på deg.

 Stolar med oppreisingsfunksjon er spesialutvikla lenestolar med mekanisk eller elektrisk løft. Formålet er at du skal få hjelp til å reise deg opp frå stolen.

 Stolane finnast i forskjellige storleiker, har regulerbare setefunksjonar og kan ha svingbart understell. Setefunksjonane kan regulerast samla eller individuelt. Stolane kjem med trekk i stoff som standard, men om du har behov for det kan du også få trekk i hud.

 Dei kan óg leverast med inkontinenstrekk ved behov for det. Anna vanleg tilbehøyr for slike stolar er trykkavlastande sittepute og ekstra støtte.

 Viss du skal søke hjelpemiddel til dagliglivet, skulen eller barnehagen, anbefalar vi at du får hjelp frå kommunen du bur i.

 #### Viss du ønsker å søke sjølv

 Du kan søke sjølv viss du likevel ønkser det. 

  Kommunal hjelpemiddelformidlar har tilgang til aktuelle skjema:

 * Søknadssjema med tilleggsskjema T06 (stol med oppreisingsfunksjon).
* I tillegg til kroppsmål i tilleggsskjema, før opp mål frå setet og til toppen av hovudet
* skildre kva andre tiltak som er prøvd ut og forklar kvifor dette ikkje dekker behovet (det kan vere ei fastmontert gripestang, eller oppbygging med puter eller klossar)
* forklar kva slags stol du har frå før og om den er låg eller djup
* dersom du søkjer om tilbehøyr til stolen, er det viktig at behovet kjem godt fram i søknaden. Du må kunne vise at tilbehøyret er nødvendig for at du skal kunne bruke stolen.

 #### Er du fagperson?

 Vi har egne løysingar for deg

  