#Special lighting
Additional lighting such as portable lights or bright work lamps specially designed for people with permanent visual impairment.
For å kunne få spesialbelysning, må du oppfylle disse kravene:

 Spesialbelysningen skal hjelpe personer med spesielle belysningsbehov. Det kan for eksempel være at man trenger unormalt kort arbeidsavstand for å kunne lese, har økt behov for lys eller kontraster, har nedsatt mørkesyn eller er ekstra ømfintlig for lys. 

 Selv om du ikke fyller vilkårene for å få dekket belysning gjennom NAV, kan du likevel ta kontakt med NAV Hjelpemiddelsentral for råd og veiledning.

 Du kan få produkter som er spesialutviklet for personer med varig nedsatt syn gjennom NAV Hjelpemiddelsentral. Vanlige produkter som kan dekke ditt belysningsbehov og som er å få kjøpt i butikk/nettbutikk, dekkes ikke av NAV. 

 Spesialbelysning kan for eksempel være bærbare lykter og lamper eller lyssterke arbeidslamper. Spesialbelysning kan kun gis til nødvendige rom i boligen. Nødvendige rom er stue, bad, soverom og kjøkken.

 Du kan enten låne spesialbelysning fra NAV Hjelpemiddelsentral, eller du kan søke om tilskudd. 

 Du kan også [lese mer om belysning i bolig på kunnskapsbanken.net](https://www.kunnskapsbanken.net/syn/belysning-i-bolig/) 

   #### Har du fått tilskudd for å kjøpe hjelpemidler?

 Har du kjøpt spesialbelysning med tilskudd fra NAV har du selv ansvar for reparasjon og de kostnadene det medfører. 

 Hvis spesialbelysningen blir ødelagt og ikke kan repareres, må du søke om nytt tilskudd.

 Når du ikke trenger hjelpemidlene lenger, er det ikke nødvendig å levere tilbake

 Har du fått belysning som tilskudd ansees disse som dine. Det er da din private private innboforsikring som gjelder ved eventuelt tyveri. 

 