#Eye guidance systems
Tracks the movements of the eyes and enables people with motor difficulties to operate computer equipment.
Øyestyringssystemer kan være aktuelt hvis du har nytte av å bruke pc eller nettbrett, men motoriske vansker som gjør at du ikke kan betjene utstyret. 

 Hjelpemiddelet skal kompensere for funksjonstap uavhengig av alder og hvor det skal brukes.

 Øyestyring for standard datasystemer er betjeningsløsninger for å kunne benytte pc, nettbrett eller for å betjene et kommunikasjonssystem med øynene.

 Hjelpemiddelet bruker kameraer og programvare for å spore bevegelsene i øynene og oversetter bevegelsene til datamaskininstruksjoner.

 NAV låner i hovedsak ut selve betjeningsløsningen (øyestyringssystemet) til bruk på egen, skolens eller arbeidsgiverens pc eller nettbrett.

 NAV kan også dekke utgifter til stativ og montering som er nødvendig å få til hensiktsmessig betjening.

 Der det er hensiktsmessig, anbefales det å kombinere øyestyringssystem med andre betjeningsløsninger. Det kan være aktuelt med bryter i tillegg til øyestyring, spesielt når det er behov for å bekrefte museklikk.

 #### Fordyp deg

 Du kan [lese mer om alternative betjeningsformer på kunnskapsbanken.net](https://www.kunnskapsbanken.net/kommunikasjon/betjening/).

 De [vanligste løsningene for øyestyring av standard datautstyr finner du i post 6 og 11 på denne siden (finnhjelpemiddel.nav.no)](https://finnhjelpemiddel.nav.no/rammeavtale/8ae46f0b-5654-473c-994a-42dec0358573)

 Dersom du først og fremst trenger et kommunikasjonshjelpemiddel med symbolkommunikasjon, tekstkommunikasjon og talesyntese, kan du lese om digitale kommunikasjonshjelpemidler. Disse finnes også med øyestyring og andre alternative betjeningsformer.

  ### Etter at du har søkt

 Du får skriftlig vedtak når søknaden er behandlet.

 