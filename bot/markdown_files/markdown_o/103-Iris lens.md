#Iris lens
Covering a deformed iris using a specially made contact lens.
Du kan få støtte til irislinse:

* hvis du har aniridi (mangelfullt utviklet iris)
* eller pupilledeformitet

Spesialist i øyesykdommer må bekrefte dette, og behovet for irislinse.

Du må være [medlem av folketrygden](/no/person/flere-tema/arbeid-og-opphold-i-norge/relatert-informasjon/medlemskap-i-folketrygden)

En irislinse er en kontaktlinse med påmalt iris, som kan dekke over en deformert iris. Irislinser er først og fremst en kosmetisk protese, men kan også komme med styrke.

 Hvis du har behov for det, kan du også få dekket irislinse med styrke.

 Du kan ikke få dekket utgifter til rensevæske, opplæring eller etterkontroller.

 Du vil få dekket utgiftene til irislinse fullt ut.

 Linsen varer normalt i ett år. Av og til er det behov for hyppigere utskiftning.

 Reiser til optiker dekkes ikke.

Vi anbefaler at du ber optiker eller øyelege fylle ut søknadsskjema for deg. Du kan også fylle ut søknadsskjemaet selv, men da må du legge ved nødvendig dokumentasjon fra optiker eller øyelege.

Du må uansett signere søknaden selv.

Første gang du søker om irislinse, må du legge ved epikrise eller dokumentasjon fra øyelege.

Du må legge ved et pristilbud fra optiker hver gang du søker.

Pristilbudet skal gi opplysninger som navnet på produktet, pris, styrke, visus og farge.

Du får skriftlig vedtak når søknaden er behandlet.

 Du kan få nye irislinser når de gamle ikke lenger dekker behovet ditt, og når vilkårene for å få støtte fortsatt er oppfylt.

Du kan få nye irislinser dersom de er ødelagt eller mistet.

