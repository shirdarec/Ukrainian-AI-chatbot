#Seat cushions with pressure ulcer prevention properties
Cushions with extra padding that protect and should provide a good seat in the wheelchair.
Sitteputer kan være aktuelt for barn, ungdom og voksne som har behov for posisjonering, forebygging av trykksår eller som har utviklet trykksår.

 Dersom du har skjevstillinger eller andre utfordringer som medfører ulike former for uheldige trykksituasjoner når du sitter mye, kan du få puter med trykksårforebyggende egenskaper.

 Dersom du søker om rullestol, skal det alltid vurderes om du har behov for trykksårforebyggende pute.

 Du vil ikke få spesialpute dersom vanlig standard sittepute er tilstrekkelig.

 Putene er anatomisk formet og reduserer negative konsekvenser av å sitte mye. De utformes etter hvordan din kropp fordeler tyngden mot den flaten du sitter på.

 De forskjellige putene gir ulik trykkavlastning og kommer i ulik tykkelse. Putene kan være fylt med luft, skum, gelé eller oljepads, eller en kombinasjon av dette. Det finnes også puter med ulike innstillinger.

 Putene kommer i ulik tykkelse, og har vaskbare trekk i flammehemmende materialer. Det finnes også inkontinenstrekk til putene.

 Du får låne hjelpemidlene av NAV Hjelpemiddelsentral.

 Du kan lese mer om [de vanligste sitteputene med trykksårforebyggende egenskaper](https://finnhjelpemiddel.nav.no/rammeavtale/26542d09-61c1-49e6-80e8-eef6a9ea7faf) på finnhjelpemiddel.nav.no.

 Du kan lese [mer om forebygging av trykkskader på kunnskapsbanken.net](https://www.kunnskapsbanken.net/bevegelse/forebygge-trykksar/)

 Hvis du søker om rullestol, skal du eller hjelpemiddelformidleren alltid vurdere om du trenger sittepute med trykksårforebyggende egenskaper. Elektriske rullestoler leveres med standard sitteputer, og dette vil være tilstrekkelig for mange. De fleste manuelle rullestoler leveres uten pute.

       Om du skal søke selv, kommer an på hvor du trenger hjelpemiddelet:

  * Bekreftelse fra fagperson (for eksempel kommunal hjelpemiddelformidler) på at du har eller står i fare for å utvikle trykksår, og har behov for korrigering av sittestillingen.
* Bekreftelse på at noen har påtatt seg ansvaret for opplæring og oppfølging av hjelpemidlet.
* Oppgi kroppsmål: Setebredde (i sittende posisjon), lårlengde og vekt.

  Du får skriftlig vedtak når NAV Hjelpemiddelsentral har behandlet søknaden din.

 Luftputer, gelé og oljepads krever tettere oppfølging og vedlikehold enn skumputer. Hvis innbygger selv ikke kan følge opp bruken av puta, er det viktig at hjelpemiddelformidleren avklarer hvem som har ansvaret. Det kan for eksempel være pårørende og hjemmetjenesten. Disse må få opplæring i bruk og vedlikehold.

 For den daglige bruken og jevne vedlikeholdet av sitteputer med trykksårforebyggende egenskaper, er det viktig å lese brukerveiledningen. Den følger med produktet, eller kan finnes på leverandørens nettsider. Eksempler på slikt vedlikehold er at

 * du ukentlig sjekker en luftpute for lekkasjer, og eventuelt etterfyller luft
* du ukentlig knar opp en gelépute (oljepads)
* du oppbevarer geléputa innendørs så den ikke blir kald og stivner
* du følger vaskeanvisningene når du vasker trekket. Noen puter kan spyles, men ikke alle.

 Hvis sitteputa blir ødelagt eller utslitt, vil du som regel få en ny. Det er sjelden at NAV Hjelpemiddelsentral eller kommunal tekniker reparerer en sittepute.

 Kontakt kommunen for å få hjelp til å vurdere om du kan bytte til samme pute som før, eller om du må søke om en annen pute. Hvis du vet at du skal ha den samme som før, kan du be om bytte.

 Om du ikke får kontakt med kommunen og har akutt behov for reparasjon av hjelpemiddel, har NAV Hjelpemiddelsentral en vakttelefon du kan ringe mellom klokken 08.00 og 24.00.

 Har du fått hjelpemidler til arbeidsplassen eller utdanningsstedet, må du ta kontakt med de som har levert utstyret ved behov for reparasjoner/vedlikehold.

 NAV Hjelpemiddelsentral tar ikke imot trykksårforebyggende puter i retur for gjenbruk. Hvis du ikke lenger trenger puta, kan du ta kontakt med kommunen så den blir resirkulert på riktig måte.

 