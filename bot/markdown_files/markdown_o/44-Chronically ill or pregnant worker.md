#Chronically ill or pregnant worker
Coverage of sickness benefit during the employer-financed sick leave period when you have frequent sick leave due to chronic illness or pregnancy.
### Kronisk syk arbeidstaker

NAV kan refundere sykepenger i arbeidsgiverperioden hvis du har en kronisk eller langvarig sykdom som gir økt risiko for særlig høyt sykefravær eller hyppige fravær i en begrenset periode.

Hvis NAV innvilger søknaden, kan arbeidsgiveren din kreve å få refundert sykepenger for alt sykefravær du har, uansett diagnose.

### Sykmeldt når du er gravid

Ordningen med refusjon av sykepenger gjelder også hvis du er sykmeldt på grunn av årsaker som henger sammen med graviditeten. Forutsetningene er at sykefraværet er dokumentert av lege eller behandler, og at det ikke er mulig å tilpasse arbeidsplassen, eller at omplassering ikke er mulig.

### Er du gravid og frisk, men kan ikke jobbe?

Er du gravid og frisk, men kan ikke fortsette å jobbe under svangerskapet fordi det kan medføre risiko for barnet? Da kan du i stedet få svangerskapspenger.

Arbeidsgiveren din utbetaler sykepenger i arbeidsgiverperioden som normalt og søker NAV om unntak fra arbeidsgiveransvaret for sykepenger. Arbeidsgiveren krever refusjon fra NAV for hver enkelt sykefraværsperiode.  
   
 Hvis fraværet ditt varer lenger enn arbeidsgiverperioden på 16 dager, må NAV få [inntektsmelding fra arbeidsgiveren](/arbeidsgiver/inntektsmelding) din.

 ### NAV gir deg beskjed om status

 NAV sender melding til deg når arbeidsgiveren din har søkt om å få refundert sykepenger. Du trenger ikke å gjøre noe.

 NAV behandler så søknaden og sender deg en ny melding om hvilket beløp og periode arbeidsgiveren din har søkt om. Hvis noen av opplysningene ikke stemmer, må du melde fra til oss. Se avsnittet Meld fra om endringer.

 Både du og arbeidsgiveren din kan søke om unntak fra arbeidsgiveransvaret for sykepenger. Hvis arbeidsgiveren din søker, bør det skje i samarbeid med deg.

 #### Meld fra om endringer

 Du må melde fra til NAV hvis det er noe som er feil med beløpet arbeidsgiveren din har søkt om refusjon for eller fraværsdagene som er oppgitt i meldingen du får fra NAV.

 Du må også si fra til NAV hvis helsetilstanden din endrer seg slik at unntaket fra arbeidsgiverperioden ikke lenger er nødvendig.

  #### Feriepenger

 [Du får feriepenger](/feriepenger) fra arbeidsgiveren din for de periodene arbeidsgiveren har fått refundert sykepenger fra NAV.

 