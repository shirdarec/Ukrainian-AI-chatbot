#Expert assistant subsidy
Subsidy when you and your employer need help from an expert regarding sick leave and the work environment.
Tilskudd til ekspertbistand kan være aktuelt når du har en arbeidsgiver, men har utfordringer med å være i jobben. Situasjonen din har ført til langvarig og/eller hyppig sykefravær. Både du og arbeidsgiveren din ønsker hjelp. 

Dere har forsøkt, men har ikke lykkes i å løse utfordringene på arbeidsplassen. Dere har for eksempel forsøkt oppfølging og tilrettelegging av arbeidet eller vært i kontakt med bedriftshelsetjenesten.

Arbeidsgiveren din skal drøfte saken med NAV før arbeidsgiveren søker om tilskudd. NAV, arbeidsgiveren din og du skal være enige om at hjelp fra en ekspertbistand er det mest hensiktsmessige tiltaket. NAV vil vurdere andre virkemidler og kan støtte og veilede dere i det videre arbeidet.

Du trenger ikke å være sykmeldt når arbeidsgiveren søker om tilskudd til ekspertbistand.

Eksperten skal bidra til å kartlegge og avklare utfordringene på arbeidsplassen som fører til sykefravær, og foreslå tiltak som gjør deg i stand til å utføre arbeidet ditt. Målet er at du skal komme tilbake til jobb, eller annet arbeid hos samme eller en annen arbeidsgiver.

 Det er arbeidsgiveren din som søker om tilskuddet. Arbeidsgiveren betaler for eksperthjelpen og får refundert utgiftene fra NAV. Tilskuddet fra NAV dekker utgifter opp til en maksimal sats på  kroner.

 ### Hvem kan være ekspert?

 Hva slags ekspert dere trenger, kommer an på problemet dere forsøker å løse. Derfor anbefaler NAV at du og arbeidsgiveren din sammen utformer oppdraget til eksperten. 

 Eksperten skal ha kompetanse på arbeid og helse og kan hjelpe til i saker som handler om

 * relasjoner og kommunikasjon på arbeidsplassen
* sykefraværsoppfølging og tilrettelegging
* konflikthåndtering
* omstillingsarbeid
* arbeidsevne- og arbeidsplassvurdering
* karriereveiledning

 Eksperten dere trenger kan for eksempel være en

 * fysioterapeut
* ergoterapeut
* sykepleier
* psykolog

 Arbeidsgiveren har ansvaret for å bestille eksperten. Eksperten skal ha en offentlig godkjent utdanning eller autorisasjon i faget sitt og kan ikke være ansatt i virksomheten. Ekspertbistanden skal resultere i en rapport som du og arbeidsgiveren din får. Rapporten skal beskrive årsaken til sykefraværet, og skal foreslå tiltak for tilbakeføring til arbeid.

 ### Personvernet ditt som arbeidstaker

 Arbeidsgiveren din har ansvar for å ivareta personopplysningene dine. Arbeidsgiveren kan dele opplysninger med NAV og eksperten som er nødvendige for å gjennomføre tiltaket. Opplysninger om diagnose skal ikke deles hvis du ikke ønsker det selv.

 Tenker du at dette kan være aktuelt for deg på din arbeidsplass? Snakk med arbeidsgiveren din.

Hvis du vil vite mer om tilskudd til ekspertbistand, kan du kontakte arbeidsgivertelefonen 55 55 33 36.

Hvis virksomheten din har en kontaktperson på NAV Arbeidslivssenter, kan dere også [kontakte arbeidslivssenteret](/no/bedrift/inkluderende-arbeidsliv/relatert-informasjon/finn-nav-arbeidslivsenter-i-ditt-fylke).

Arbeidsgiveren din må søke om tilskudd før tiltaket blir satt i gang.

