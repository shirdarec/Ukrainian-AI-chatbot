#Parental benefit
Replaces your income when you stay at home with the child at birth or adoption.
Foreldrepengene skal erstatte inntekten din når du skal være hjemme med barnet. Vanligvis er det 3 krav du må fylle for å få foreldrepenger.

 * Du har hatt inntekt minst 6 av de 10 siste månedene. Som inntekt regnes også enkelte [utbetalinger fra NAV, arbeidsgiver eller førstegangstjenesten i forsvaret.](https://www.nav.no/foreldrepenger#hvor-lenge-inntekt)
* Du har tjent minst  kr i året. Omregnet til årsinntekt må inntekten din tilsvare et halvt [grunnbeløp (G)](/redirects/grunnbelopet)
* Du bor i Norge. Bor du i Norge er du vanligvis [medlem av folketrygden.](https://www.nav.no/foreldrepenger#utland)

 For å ha rett til foreldrepenger må du være registrert som forelder til barnet. 

 I noen tilfeller blir du registrert automatisk som forelder til barnet. I andre situasjoner må du erklære eller søke for å bli registrert som forelder. 

 Du kan lese mer om hvordan far, medmor eller mor registreres i lenken under her: 

  Du kan ikke motta både engangsstønad og foreldrepenger for samme barn.

 Du kan velge å søke om engangsstønad selv om du har rett til foreldrepenger. Vær oppmerksom på at når du har fått vedtaket ditt om innvilgelse av den ene pengestøtten, kan du ikke gjøre om på dette valget senere.

 Engangsstønad kan du ha rett til hvis du venter barn og ikke har hatt inntekt i minst 6 av siste 10 måneder før permisjonen starter.

 Når du mottar foreldrepenger:

 * kan den andre forelderen ha rett til fedre-/medmorkvote
* trekkes det skatt av utbetalingene dine
* vil utbetalte foreldrepenger gi deg opptjening av rett til andre pengestøtter, som for eksempel sykepenger, dagpenger og arbeidsavklaringspenger

 Når du mottar engangsstønad:

 * kan den andre forelderen ha rett til foreldrepenger, men far eller medmor har ikke rett til fedre-/medmorkvote. Siden far eller medmor søker om foreldrepenger som ikke er kvote, er det krav til din aktivitet. Du kan lese mer om det under avsnittet "[Når bare far eller medmor har rett](https://www.nav.no/foreldrepenger#hvor-lenge)".
* trekkes det ikke skatt av utbetalingen din
* gir det deg ikke opptjening av rett til andre pengestøtter

  
  

  

 Usikker på om du har rett til foreldrepenger? Prøv vår veiviser.

 For å ha rett til foreldrepenger må du ha jobbet med inntekt eller fått utbetalinger fra NAV i minst 6 av de 10 siste månedene før du starter å ta ut foreldrepenger. Er du usikker på om du har rett til foreldrepenger kan du prøve veiviseren vår. 

 Når vi vurderer om du har rett til foreldrepenger, teller vi med inntekt frem til 3 uker før termindatoen.

 Føder du mer enn 3 uker før termindatoen må du ha tjent opp rett til foreldrepenger dagen før barnet blir født.

 Det du eventuelt jobber etter 3 uker før termindato teller ikke med som inntekt i 6 av de 10 siste månedene.

 Hvis du skal slutte i jobben din tidligere enn 3 uker før termin, kan det være aktuelt å ta ut foreldrepenger tidligere for å sikre at du har rett til foreldrepenger når du søker. Det samme gjelder hvis du vet at du ikke lenger får utbetaling fra NAV en periode før du skal ha foreldrepenger. Du kan tidligst starte uttak av foreldrepenger 12 uker før termin.

 Eksempel: Arbeidsforholdet ditt avsluttes 9. juni. Du har termin 1. desember, og foreldrepengeperioden din starter 10. november. Du må ha vært i jobb i minst 6 måneder i perioden 10. januar til 9. november. Siden arbeidsforholdet ditt slutter 9.juni har du bare vært i jobb i 5 måneder. Det kan derfor være aktuelt å starte uttaket ditt en måned tidligere, slik at du fyller vilkåret om minst 6 måneder. 

 Du må ha hatt inntekt i 6 av de 10 siste månedene før du starter perioden med foreldrepenger. Vi teller med inntektene dine i perioden mor har foreldrepengeperioden sin.

 #### Jeg skal få barn, eller har fått barn fra og med 1. oktober 2021

 Hvis du velger å ikke starte foreldrepengene rett etter mor er ferdig med sin periode, er det inntekten din i 6 av de siste 10 måneder rett før du tar ut foreldrepenger som legges til grunn for om du har rett til foreldrepenger. 

 #### Jeg har fått barn før 1. oktober 2021

 Hvis du velger å starte foreldrepengene med å utsette foreldrepengene en periode, må du fylle kravet til inntekt når perioden med utsettelse starter.

 Hvis det bare er far eller medmor som har rett til foreldrepenger, teller vi med inntektene dine helt frem til du starter foreldrepengeperioden din.

<p>Husk mors aktivitetskrav både i perioder med foreldrepenger og oppholdsperioder.&nbsp;</p>

Du må ha hatt inntekt i 6 av de 10 siste månedene før du starter perioden med foreldrepenger. 

 Hvis begge foreldrene har rett til foreldrepenger, kan dere velge hvem av dere som starter med foreldrepenger. Selv om far eller medmor tar ut foreldrepenger først, må mor ha rett til foreldrepenger på tidspunktet for omsorgsovertakelsen eller datoen barnet kommer til Norge.

 For å ha rett til foreldrepenger må du ha hatt inntekt i minst 6 av de 10 siste månedene. Studielån eller stipend fra Lånekassen gir ikke rett til foreldrepenger. Om du ikke har rett til foreldrepenger, kan du søke om engangsstønad.

 [Du kan prøve veiviseren vår for å se hva du kan ha rett til.](/foreldrepenger/veiviser)

  Nedenfor finner du informasjon om hvilke perioder og inntekter som vi legger til grunn for om du har tjent opp rett til foreldrepenger. 

 #### Variert arbeidstid

 Har du vært i jobb i minst 4 uker sammenhengende, og det ikke er mer enn 14 dager mellom hver gang du er på jobb, teller vi også med dagene du ikke har vært på jobb.

 #### Fast turnus

 Har du en arbeidsavtale om fast turnus, teller vi også med dagene du ikke har vært på jobb, selv om du jobber sjeldnere enn hver 14. dag.

 #### Ferie og avspasering

 Ferie og avspasering teller med i perioden du må ha jobbet for å få rett til foreldrepenger.

 Disse utbetalingene fra NAV teller med som inntekt når vi vurderer om du har rett til foreldrepenger:

 * sykepenger
* foreldre- og svangerskapspenger
* arbeidsavklaringspenger
* dagpenger
* dagpenger ved permittering
* pleie- og omsorgspenger

 Disse inntektene teller med som inntekt når vi vurderer om du har rett til foreldrepenger:

 * førstegangstjenesten i forsvaret eller sivilforsvaret
* jobb i et annet EØS-land
* ventelønn
* sluttpakke
* lønn fra arbeidsgiver under videre- eller etterutdanning

 [Trykk på lenken her hvis du vil se hvilke inntekter vi benytter for å beregne hvor mye foreldrepenger du kan få.](https://www.nav.no/foreldrepenger#hvor-mye)

 For å ha rett til foreldrepenger må du være medlem av norsk folketrygd. Personer som er bosatt i Norge er vanligvis medlemmer i folketrygden

 Om du beholder medlemskapet ditt i folketrygden under opphold i utlandet, avhenger av hvor du skal oppholde deg og hvor lenge du skal være der.

 Når du skal være i utlandet i mer enn 12 måneder, anser vi deg som bosatt i utlandet etter folketrygdlovens regler. Det samme gjelder hvis du i 2 eller flere kalenderår etter hverandre skal være i utlandet mer enn 6 måneder i året.

 Du er ikke lenger medlem i folketrygden når du regnes som bosatt i utlandet. Du kan søke om [frivillig medlemskap](https://www.nav.no/no/person/flere-tema/arbeid-og-opphold-i-utlandet/relatert-informasjon/frivillig-medlemskap-opphold-utenfor-norge) i folketrygden for å beholde medlemskapet.

   

 Når du er på ferie i utlandet regnes du som turist og beholder medlemskapet i folketrygden, dersom du ikke har arbeidsinntekt under oppholdet og oppholdet ikke varer lenger enn 12 måneder. Så lenge du er medlem i folketrygden beholder du som hovedregel foreldrepengene.

 Du kan ha opphold i foreldrepengeperioden hvis du skal på ferie. Du kan også avvikle foreldrepenger samtidig som du mottar feriepenger fra arbeidsgiveren din.

 Du som veksler mellom å være i Norge og i utlandet, må oppholde deg i Norge i minst 6 måneder hvert kalenderår for ikke å miste medlemskapet. Det er den faktiske tiden du oppholder deg i utlandet, uavhengig av hvor du er folkeregistret, som legges til grunn når vi vurderer om du fortsatt er medlem av folketrygden.

       Skal du oppholde deg i et EU/EØS-land kan du få foreldrepenger under oppholdet så lenge du er medlem i folketrygden.

 * Hvis du allerede mottar foreldrepenger når du reiser til et EU/EØS-land, beholder du foreldrepengene fra Norge under oppholdet. Forutsetningen er at vilkårene for foreldrepenger ellers er til stede.
* Hvis du har opptjent rett til foreldrepenger fra Norge, men ikke har startet på stønadsperioden før du reiser til et EU/EØS-land, kan du få foreldrepenger fra Norge under oppholdet. Forutsetningen er at du ikke tar arbeid i et annet EU/EØS-land før permisjonen starter og vilkårene for foreldrepenger ellers er til stede.

 ### Opphold i land Norge har trygdeavtale med

 Skal du oppholde deg i et land Norge har trygdeavtale med, er det bestemmelsene i den enkelte avtalen som avgjør om du vil få foreldrepenger under oppholdet. Det avgjørende for utbetaling av foreldrepenger under utenlandsoppholdet er om du er omfattet av avtalen. I tillegg må foreldrepenger være omfattet av avtalen.

 ### Opphold i land Norge ikke har trygdeavtale med

 Skal du oppholde deg i et land Norge ikke har trygdeavtale med, vil du kunne få foreldrepenger hvis du er medlem i folketrygden under oppholdet. Forutsetningen er imidlertid at du ikke er i arbeid og vilkårene for foreldrepenger ellers er til stede.

 #### Meld fra om endringer

 Når du flytter til utlandet må du melde fra til NAV. Du må også melde fra til folkeregisteret.

 Vi gjør oppmerksom på at du ved flytting til utlandet må du kontakte [Skatteetaten om reglene for skatteplikt til Norge.](http://www.skatteetaten.no/no/Person/Selvangivelse/tema-og-fradrag/Utland/flyttet-til-eller-fra-Norge/) 

 Du må også melde fra til NAV om du flytter tilbake til Norge.

 ### Når både mor og far, eller både mor og medmor, har rett

 Når begge foreldrene har rett til foreldrepenger består foreldrepengeperioden av mødrekvoten, fedrekvoten eller medmorkvoten og en fellesperiode. Fellesperioden kan dere dele mellom dere. 

 

|  |  |  |
| --- | --- | --- |
|  | 100% | 80% |
| Et barn | 49 uker | 59 uker |
| Tvillinger | 66 uker | 80 uker |
| Trillinger eller flere | 95 uker | 115 uker |

 

100 % foreldrepenger ved fødsel| Foreldrepenger før fødsel | 3 uker til mor |
| Mødrekvoten | 15 uker |
| Fedre-/medmorkvoten | 15 uker |
| Fellesperioden | 16 uker (Aktivitetskrav til mor) |

  

 

100 % foreldrepenger ved adopsjon| Mødrekvoten | 15 uker |
| Fedre-/medmorkvoten | 15 uker |
| Fellesperioden | 16 uker (Aktivitetskrav til mor) |

  

 

80 % foreldrepenger ved fødsel| Foreldrepenger før fødsel | 3 uker til mor |
| Mødrekvoten | 19 uker |
| Fedre-/medmorkvoten | 19 uker |
| Fellesperioden | 18 uker (Aktivitetskrav til mor) |

  

 

80 % foreldrepenger ved adopsjon| Mødrekvoten | 19 uker |
| Fedre-/medmorkvoten | 19 uker |
| Fellesperioden | 18 uker (Aktivitetskrav til mor) |

  

 Når du søker om foreldrepenger velger du lengden på foreldrepengeperioden. Valget som blir gjort i mors søknad gjelder også for far og medmor, og kan ikke gjøres om senere. Den totale utbetalingen blir høyere ved å velge 100 prosent foreldrepenger.

 #### Foreldrepenger før fødsel

 Mor må starte foreldrepengene fra og med 3 uker før termin.

 Det er 15 dager som er forbeholdt mor, som må tas ut før termindato.

 Du kan ta ut foreldrepenger inntil 12 uker før termin, men da blir det færre uker av fellesperioden etter fødsel.

 #### Mødrekvoten

 Mødrekvoten er ofte kalt mammaperm. 

 De første 6 ukene med foreldrepenger må du ta ut rett etter fødselen. Disse ukene kan ikke kombineres med arbeid eller ferie. Resten av ukene kan du ta ut rett etterpå eller spare til senere.

 Det er ingen krav til hva far eller medmor gjør når du tar ut mødrekvoten.

 [Adopterer dere](/foreldrepenger#adoptere), kan du ta ut din del når som helst etter omsorgsovertakelsen. 

 [Hvis du blir syk kan du lese her](https://www.nav.no/foreldrepenger#sykdom).

 #### Fedrekvoten/Medmorkvoten

 Fedrekvoten er ofte kalt pappaperm. 

 Kvoten din kan du ta ut sammenhengende, delt opp eller kombinert med delvis arbeid. 

 Det er ingen krav til hva mor gjør når du tar ut kvoten din. 

 [Adopterer dere](/foreldrepenger#adoptere), kan du ta ut din del når som helst etter omsorgsovertakelsen.

 Hvis dere har fått barn 2. august 2022 eller senere, kan du velge å ta ut to uker av kvoten din samtidig med mor, i perioden rundt barnets fødsel. Ukene må tas ut innenfor to uker før termin til seks uker etter fødsel. 

 Mange har rett til to uker lønnet permisjon ved fødselen fra arbeidsgiveren sin. Hvis du har rett til lønnet velferdspermisjon fra arbeidsgiver, kan det lønne seg å bruke disse ukene. Da kan du spare kvoten din til senere. 

 Hvis dere har fått barn før 2. august 2022 kan du tidligst ta ut kvoten din fra uke 7 etter fødselen, eller vente til barnet er blitt litt større. 

 [Hvis du blir syk kan du lese her](https://www.nav.no/foreldrepenger#sykdom).

 Hvis dere har fått barn før 1. oktober 2021 må dere ta ut foreldrepengeperioden deres sammenhengende. Du må senest starte å ta ut ukene dine når mor sin periode med foreldrepenger er ferdig, eller søke om utsettelse, for å ikke miste dager med foreldrepenger. 

 Hvis mor har vært i arbeid eller mottatt pengestøtte i et EU/EØS-land som ville gitt henne opptjening til foreldrepenger hvis det var i Norge, har far/medmor rett til fedre-/medmorkvote i Norge. Kvoten er 15 uker ved 100 % foreldrepenger, og 19 uker ved 80 % foreldrepenger.

 Far/medmor kan også ha rett til fellesperiode hvis mor er i godkjent aktivitet, og hun ikke har brukt opp dagene i EU/EØS-landet. 

 Mors foreldrepengeperiode i EU/EØS-landet skal samordnes med fars/medmors foreldrepengeperiode i Norge. Hvis mor tar ut mer enn 15/19 uker med foreldrepenger i et annet EU/EØS-land skal perioden utover 15/19 uker komme til fratrekk i fellesperioden, slik at antall dager til far/medmor reduseres tilsvarende. Tilsvarende gjelder hvis det er far eller medmor som har vært i arbeid eller mottatt pengestøtte i et EU/EØS-land og mor som har rett til foreldrepenger i Norge. 

 For å behandle saken din, må NAV innhente opplysninger fra trygdemyndigheten i landet der den andre forelderen oppholder seg. Det kan derfor ta lengre tid å behandle saken. Du finner [saksbehandlingstiden under “Internasjonal søknad”](https://www.nav.no/no/person/familie/foreldrepenger/foreldrepenger/#saksbehandlingstid). 

  

  

 Medmor er en som har fått juridisk foreldreansvar for barnet. Hvis du ikke har fått vedtak om medmorskap, kan du få foreldrepenger hvis du stebarnsadopterer og det fortsatt er dager igjen av foreldrepengeperioden.

 #### Fellesperioden

 Fellesperioden er ukene med foreldrepenger som dere kan dele fritt mellom dere.

 Når far tar ut foreldrepenger fra fellesperioden, må mor være i godkjent aktivitet.

 #### Aktivitetskrav til mor

Mor må enten

* være i arbeid
* ta offentlig godkjent utdanning på heltid
* kombinere offentlig godkjent utdanning med arbeid som til sammen blir heltid
* være helt avhengig av hjelp til å ta seg av barnet på grunn av sykdom
* delta i kvalifiseringsprogrammet
* delta på heltid i introduksjonsprogrammet etter kapittel 4 for nyankomne innvandrere

Når mor arbeider deltid, blir foreldrepengene til far eller medmor redusert tilsvarende reduksjonen i mors arbeidstid. Hvis mors stillingsandel er på 75 prosent eller mer, regnes mor for å ha full stilling. Far eller medmor kan da få utbetalt opptil 100 prosent foreldrepenger.

Eksempel 1: Mor jobber 40 %. Foreldrepengene til far eller medmor reduseres med 60 %, og mottar 40 % foreldrepenger. 

Eksempel 2: Mor jobber 75 %. Mor regnes for å ha full stilling, og far eller medmor mottar 100 % foreldrepenger. 

Foreldrepengeperioden er hele perioden med foreldrepenger. Når begge foreldrene har rett til foreldrepenger består foreldrepengeperioden av 3 uker foreldrepenger til mor før fødsel, mødrekvote, fedre-/medmorkvote og en fellesperiode. Fellesperioden er den delen av foreldrepengeperioden som kan deles fritt mellom foreldrene.

 ### 

 ### Når bare far eller medmor har rett

 Når bare du har rett til foreldrepenger, men ikke har aleneomsorg for barnet, får du hele perioden med foreldrepenger. Unntatt er de 9 ukene som er satt av til mor rett før og etter fødselen.

 Hvis det ikke passer å ta full permisjon, kan du ta ut foreldrepengene dine i kombinasjon med delvis arbeid, eller velge å ta ut foreldrepenger senere.

 

|  |  |  |
| --- | --- | --- |
|  | 100% | 80% |
| Et barn | 40 uker | 50 uker |
| Tvillinger | 57 uker | 71 uker |
| Trillinger eller flere | 86 uker | 106 uker |

 
 Foreldrepenger ved fødsel og adopsjon fra og med 2. august 2022



|  |  |
| --- | --- |
| 100% foreldrepenger | Ett barn:32 uker med aktivitetskrav til mor8 uker uten aktivitetskrav til mor |
| To barn:40 uker med aktivitetskrav til mor17 uker uten aktivitetskrav til mor |
| Flere barn:40 uker med aktivitetskrav til mor46 uker uten aktivitetskrav til mor |
| 80% foreldrepenger | Ett barn:42 uker med aktivitetskrav mor8 uker uten aktivitetskrav til mor |
| To barn:50 uker med aktivitetskrav til mor21 uker uten aktivitetskrav til mor |
| Flere barn:50 uker med aktivitetskrav til mor56 uker uten aktivitetskrav til mor |

 

 

Foreldrepenger ved fødsel og adopsjon før 2. august 2022



|  |  |
| --- | --- |
| 100% foreldrepenger | 40 uker med aktivitetskrav til morTo barn: 17 uker uten aktivitetskrav til morFlere barn: 46 uker uten aktivitetskrav til mor |
| 80% foreldrepenger | 50 uker med aktivitetskrav til morTo barn: 21 uker uten aktivitetskrav til morFlere barn: 56 uker uten aktivitetskrav til mor |

 

Når du søker om foreldrepenger velger du lengden på foreldrepengeperioden. Valget du tar kan ikke gjøres om senere. Den totale utbetalingen er den samme om du velger 100 eller 80 prosent.

 Det er krav til at mor er i [godkjent aktivitet](/foreldrepenger#aktivitetskrav) når du tar ut foreldrepenger, og har opphold i foreldrepengene dine. Du får færre uker med foreldrepenger i periodene hvor mor ikke er i dokumentert godkjent aktivitet. 

 Hvis dere får 2 eller flere barn har du også [rett til alle flerbarnsukene](https://www.nav.no/foreldrepenger#flere-barn). Det er ikke krav til at mor er i aktivitet når du tar ut dager fra flerbarnsukene. 

 Hvis dere har fått barn 2. august 2022 eller senere, kan du ta ut foreldrepenger i 8 uker uten at det er krav til at mor må være i aktivitet.  

 Du kan starte foreldrepengene dine opptil to uker før termin. Mange har rett til to uker lønnet permisjon ved fødselen fra arbeidsgiveren sin. Hvis du har rett til lønnet velferdspermisjon fra arbeidsgiver, kan det lønne seg å bruke disse ukene. Da kan du spare ukene uten aktivitetskrav til senere. 

 Ukene uten krav til at mor er i aktivitet kan du ta ut når som helst innen barnet fyller tre år, eller innen det starter en ny foreldrepengeperiode for nytt barn

 Hvis dere har fått barn før 2. august 2022 kan du starte foreldrepengeperioden din fra uke 7 etter fødselen, eller fra samme dag som du overtar omsorgen for barnet hvis du adopterer. 

 Perioden med foreldrepenger starter fra uke 7 etter fødselen.

 Hvis det ikke passer å ta full permisjon fra uke 7, kan du ta ut foreldrepengene dine i kombinasjon med delvis arbeid, eller utsette fordi du jobber heltid. Du får færre uker med foreldrepenger hvis du ikke søker om utsettelse. 

 Mor må være i godkjent aktivitet både når du tar ut foreldrepenger eller har utsettelse. 

 Hvis mor har vært i arbeid eller mottatt pengestøtte i et EU/EØS-land som ville gitt henne opptjening til foreldrepenger hvis det var i Norge, har du rett til fedre-/medmorkvote i Norge. Kvoten er 15 uker ved 100 % foreldrepenger, og 19 uker ved 80 % foreldrepenger.

 Du kan også ha rett til fellesperiode hvis mor er i godkjent aktivitet, og hun ikke har brukt opp dagene i EU/EØS-landet. 

 Mors foreldrepengeperiode i EU/EØS-landet skal samordnes med din foreldrepengeperiode i Norge. Hvis mor tar ut mer enn 15/19 uker med foreldrepenger i et annet EU/EØS-land skal perioden utover 15/19 uker komme til fratrekk i fellesperioden, slik at antall dager til deg reduseres tilsvarende. 

 For å behandle saken din, må NAV innhente opplysninger fra trygdemyndigheten i landet der mor oppholder seg. Det kan derfor ta lengre tid å behandle saken. Du finner [saksbehandlingstiden under “Internasjonal søknad”](https://www.nav.no/no/person/familie/foreldrepenger/foreldrepenger/#saksbehandlingstid). 

 #### Aktivitetskrav til mor

 Både når du tar ut foreldrepenger, utsetter eller har opphold i foreldrepengene, må mor enten

 * være i arbeid
* ta offentlig godkjent utdanning på heltid
* kombinere offentlig godkjent utdanning med arbeid som til sammen blir heltid
* være helt avhengig av hjelp til å ta seg av barnet på grunn av sykdom
* delta i kvalifiseringsprogrammet
* delta på heltid i introduksjonsprogrammet etter kapittel 4 for nyankomne innvandrere

 Når mor arbeider deltid, blir foreldrepengene til far eller medmor redusert tilsvarende reduksjonen i mors arbeidstid. Hvis mors stillingsandel er på 75 prosent eller mer, regnes mor for å ha full stilling. Du kan da få utbetalt opptil 100 prosent foreldrepenger 

 Eksempel 1: Mor jobber 40 %. Foreldrepengene dine reduseres med 60 %, og du mottar 40 % foreldrepenger. 

 Eksempel 2: Mor jobber 75 %. Mor regnes for å ha full stilling, og du kan motta 100 % foreldrepenger. 

 ### Hva hvis mor har uføretrygd?

 Når bare du har rett til foreldrepenger, og mor har uføretrygd, får du hele perioden med foreldrepenger. Unntatt er de 9 ukene som er satt av til mor rett før og etter fødselen.

 Du kan ta ut ukene sammenhengende, delt opp eller kombinert med delvis arbeid. 

 Hvis dere får 2 eller flere barn har du også [rett til alle flerbarnsukene](https://www.nav.no/foreldrepenger#flere-barn).

 #### Uker uten krav til mors aktivitet

 Hvis mor er uføretrygdet, kan du ta ut inntil 15 uker ved 100 prosent foreldrepenger uten at det er aktivitetskrav til mor. Samme gjelder inntil 19 uker ved 80 prosent foreldrepenger. 

 Det er ikke krav til mors aktivitet når du tar ut dager fra [flerbarnsukene](https://www.nav.no/foreldrepenger#flere-barn). 

 Hvis dere får barn 2. august 2022 eller senere, kan ukene uten aktivitetskrav tas ut når som helst innen barnet fyller tre år, eller innen det starter en ny foreldrepengeperiode for nytt barn. 

 Hvis dere har fått barn før 2. august 2022 må ukene uten aktivitetskrav tas ut innen 46 uker etter at barnet er født om du velger 100 prosent foreldrepenger. Ukene må tas ut innen 56 uker etter barnet er født hvis du velger 80 prosent foreldrepenger.

 Ønsker du å ta ut ukene senere enn dette, må du dokumentere at mor er i godkjent aktivitet fra det gjenstår 15 uker av perioden på 46 uker etter barnet er født, eller 19 uker av perioden på 56 uker etter barnet er født. Så lenge mor er i godkjent aktivitet når du har opphold i foreldrepengeperioden kan du ta ut ukene helt frem til barnet er 3 år, eller innen det starter en ny foreldrepengeperiode for nytt barn. 

 #### Uker med krav til mors aktivitet

 Skal du ta ut mer enn ukene uten krav til mors aktivitet, må mor være i godkjent aktivitet når du skal være hjemme med barnet. Det samme gjelder hvis du skal ha opphold i foreldrepengene. Du mister dager når mor ikke er i godkjent aktivitet.

 Hvis mor er i aktivitet når du har opphold i foreldrepengene mister du ikke dager. Du kan da ta ut ukene helt frem til barnet er 3 år, eller innen du starter en ny foreldrepengeperiode for nytt barn.

 Du kan lese mer om krav til mors aktivitet under «Når bare far eller medmor har rett».

 Foreldrepenger fra og med 2. august 2022

 

100 % foreldrepenger| **Antall uker** | **Når må ukene tas ut** |
| --- | --- |
| Ett barn: 15 uker uten aktivitetskrav til morTo barn: 32 uker uten aktivitetskrav til morFlere barn: 61 uker uten aktivitetskrav til mor | Innen barnet er 3 år |
| 25 uker med aktivitetskrav til mor | Innen barnet er 3 år, men mor må være i aktivitet i periodene du ikke tar ut foreldrepenger. Ellers mister du dager fortløpende fra uke 7. |

 

 

80 % foreldrepenger

| Antall uker | **Når må ukene tas ut** |
| --- | --- |
| 19 uker uten aktivitetskrav til morTo barn: 40 uker uten aktivitetskrav til morFlere barn: 75 uker uten aktivitetskrav til mor | Innen barnet er 3 år |
| 31 uker med aktivitetskrav til mor | Innen barnet er 3 år, men mor må være i aktivitet i periodene du ikke tar ut foreldrepenger. Ellers mister du dager fortløpende fra uke 7. |

  

 Foreldrepenger før 2. august 2022

 

100 % foreldrepenger| Antall uker | **Når må ukene tas ut** |
| --- | --- |
| 15 uker uten aktivitetskrav til mor | Innen uke 46 etter fødsel |
| 25 uker med aktivitetskrav til mor | Innen barnet er 3 år, men mor må være i aktivitet i periodene du ikke tar ut foreldrepenger. Ellers mister du dager fortløpende fra uke 7. |

  

 

80 % foreldrepenger| Antall uker | **Når må ukene tas ut** |
| --- | --- |
| 19 uker uten aktivitetskrav til mor | Innen uke 56 etter fødsel |
| 31 uker med aktivitetskrav til mor | Innen barnet er 3 år, men mor må være i aktivitet i periodene du ikke tar ut foreldrepenger. Ellers mister du dager fortløpende fra uke 7. |

 ### Når bare mor har rett

 Når bare du har rett til foreldrepenger, men ikke aleneomsorg for barnet, får du hele foreldrepengeperioden, inkludert kvoten til den andre forelderen.

 

|  |  |  |
| --- | --- | --- |
|  | 100% | 80% |
| Et barn | 49 uker | 59 uker |
| Tvillinger | 66 uker | 80 uker |
| Trillinger eller flere | 95 uker | 115 uker |

 
 

100 % foreldrepenger ved fødsel| Foreldrepenger før fødsel | 3 uker |
| Foreldrepenger etter fødsel | 46 uker  |

  

 

80 % foreldrepenger ved fødsel| Foreldrepenger før fødsel | 3 uker |
| Foreldrepenger etter fødsel | 56 uker |

  

 

Foreldrepenger ved adopsjon| 100 % foreldrepenger ved adopsjon | 46 uker  |
| 80 % foreldrepenger ved adopsjon | 56 uker |

  

 Når du søker om foreldrepenger velger du lengden på foreldrepengeperioden. Valget du tar kan ikke gjøres om senere. Den totale utbetalingen blir høyere ved å velge 100 prosent.

 Foreldrepengeperioden din starter senest 3 uker før terminen. Du kan velge å starte så tidlig som 12 uker før, men da får du færre uker etter fødselen.

 [Adopterer du](/foreldrepenger#adoptere) starter foreldrepengeperioden din ved omsorgsovertakelsen. 

 Det er ingen krav til hva far gjør når du tar ut foreldrepenger. 

 Hvis far/medmor har vært i arbeid eller mottatt pengestøtte i et EU/EØS-land som ville gitt opptjening til foreldrepenger hvis det var i Norge, har du rett til mødrekvote i Norge. Kvoten er 15 uker ved 100 % foreldrepenger, og 19 uker ved 80 % foreldrepenger.

 Du kan også ha rett til fellesperioden hvis far/medmor ikke har brukt opp dagene i EU/EØS-landet. 

 Den andre forelderens foreldrepengeperiode i EU/EØS-landet og din foreldrepengeperiode i Norge skal samordnes. Hvis far/medmor tar ut mer enn 15/19 uker med foreldrepenger i et annet EU/EØS-land skal perioden utover 15/19 uker komme til fratrekk i fellesperioden, slik at antall dager til deg reduseres tilsvarende. 

 For å behandle saken din, må NAV innhente opplysninger fra trygdemyndigheten i landet der den andre forelderen oppholder seg. Det kan derfor ta lengre tid å behandle saken. Du finner [saksbehandlingstiden under “Internasjonal søknad”](https://www.nav.no/no/person/familie/foreldrepenger/foreldrepenger/#saksbehandlingstid). 

 ### Mor har aleneomsorg

 Når du er alene om omsorgen for barnet får du hele foreldrepengeperioden, inkludert kvoten til den andre forelderen.

 

|  |  |  |
| --- | --- | --- |
|  | 100% | 80% |
| Et barn | 49 uker | 59 uker |
| Tvillinger | 66 uker | 80 uker |
| Trillinger eller flere | 95 uker | 115 uker |

 
 

100 % foreldrepenger ved fødsel| Foreldrepenger før fødsel | 3 uker |
| Foreldrepenger etter fødsel | 46 uker  |

  

 

80 % foreldrepenger ved fødsel| Foreldrepenger før fødsel | 3 uker |
| Foreldrepenger etter fødsel | 56 uker |

  

 

Foreldrepenger ved adopsjon| 100 % foreldrepenger ved adopsjon | 46 uker  |
| 80 % foreldrepenger ved adopsjon | 56 uker |

 Når du søker om foreldrepenger velger du lengden på foreldrepengeperioden. Valget du tar kan ikke gjøres om senere. Den totale utbetalingen blir høyere ved å velge 100 prosent.

 Foreldrepengeperioden din starter senest 3 uker før termin. Du kan velge å starte så tidlig som 12 uker før, men da får du færre uker etter fødselen.

 [Adopterer du](/foreldrepenger#adoptere) starter foreldrepengeperioden din ved omsorgsovertakelsen. 

 Det er ingen krav til hva far gjør når du tar ut foreldrepenger. 

  ### Far eller medmor har aleneomsorg

 Når du er alene om omsorgen for barnet får du hele foreldrepengeperioden, unntatt de 3 ukene som er satt av til mor før fødselen.

 

|  |  |  |
| --- | --- | --- |
|  | 100% | 80% |
| Et barn | 46 uker | 56 uker |
| Tvillinger | 63 uker | 77 uker |
| Trillinger eller flere | 92 uker | 112 uker |

 
 

|  |  |
| --- | --- |
| 100% foreldrepenger | 46 uker  |
| 80% foreldrepenger | 56 uker |

 Når du søker om foreldrepenger velger du lengden på foreldrepengeperioden. Valget du tar kan ikke gjøres om senere. Den totale utbetalingen blir høyere ved å velge 100 prosent.

 Foreldrepengeperioden din starter når barnet er født eller på datoen for omsorgsovertakelse.

 Hvis mor har fått foreldrepenger før du blir alene om omsorgen, kan du få foreldrepenger for den perioden som er igjen.

 Det er ingen krav til hva mor gjør når du har foreldrepenger. 

  ### Far og far

 Hvordan foreldrepengeperioden er delt mellom dere, kommer an på om dere får barn ved surrogati og den andre stebarnsadopterer, eller om dere begge er adoptivforeldre til samme barn.

 

|  |  |  |
| --- | --- | --- |
|  | 100% | 80% |
| Et barn | 46 uker | 56 uker |
| Tvillinger | 63 uker | 77 uker |
| Trillinger eller flere | 92 uker | 112 uker |

 
 

100 % foreldrepenger| Far 1 | 15 uker  |
| Far 2 | 15 uker  |
| Fellesperioden | 16 uker (Aktivitetskrav til far 1) |

  

 

80 % foreldrepenger| Far 1 | 19 uker |
| Far 2 | 19 uker  |
| Fellesperioden | 18 uker (Aktivitetskrav til far 1) |

  

 Når du søker om foreldrepenger, velger du lengden på foreldrepengeperioden. Valget som blir tatt av far 1, gjelder også for far 2, og kan ikke gjøres om senere. Den totale utbetalingen blir høyere ved å velge 100 prosent.

 ### Hvis dere får barn ved surrogati

 #### Far 1 er biologisk far

 Du som er biologisk fartil barnet får vanligvis hele foreldrepengeperioden som far 1. Den andre faren kan få foreldrepenger hvis han stebarnsadoptererog det fortsatt er dager igjen av foreldrepengeperioden.

 Det er ingen krav til hva far 2 gjør når du tar ut dine 15 uker med foreldrepenger. 

 Farskapet til deg som biologisk far må være godkjent i Norge for at du skal få foreldrepenger.

 #### Far 2 stebarnsadopterer

 Du kan få foreldrepenger hvis stebarnsadopsjonen har gått i orden og det fortsatt er dager igjen av foreldrepengeperioden. Men du har ikke plikttil å ta ut ukene satt av til deg. Det betyr at biologisk far kan overta ukene dine hvis det passer best for dere.

 ### Hvis dere begge er adoptivforeldre

 #### Far 1

 Dere kan velge hvem av dere som skal starte foreldrepengeperioden som far 1. Du som starter får 15 ukersatt av til deg. Perioden din starter tidligst ved omsorgsovertakelsen.

 Det er ingen krav til hva far 2 gjør når du tar ut dine 15 uker med foreldrepenger. 

 [Hvis du blir syk kan du lese her](https://www.nav.no/foreldrepenger#sykdom).

 #### Far 2

 Den av dere som starter som far 2får også 15 uker satt av til deg. Ukene kan du ta samlet, dele opp eller kombinere med arbeid. 

 Hvis dere har fått barn før 1. oktober 2021 må dere ta ut foreldrepengeperioden deres sammenhengende. Du må senest starte å ta ut ukene dine når far 1 sin periode med foreldrepenger er ferdig, eller søke om utsettelse, for å ikke miste dager med foreldrepenger. 

 Det er ingen krav til hva far 1 gjør når du tar ut dine 15 uker med foreldrepenger. 

 [Hvis du blir syk har du lese her](https://www.nav.no/foreldrepenger#sykdom).

 #### Fellesperioden

 Fellesperioden er ukene med foreldrepenger som dere kan dele.

 Når far 2 tar ut foreldrepengene fra fellesperioden, må far 1 være i godkjent aktivitet.

 #### Aktivitetskrav til far 1

 Far 1 må enten

 * være i arbeid
* ta offentlig godkjent utdanning på heltid
* kombinere offentlig godkjent utdanning med arbeid som til sammen blir heltid
* være helt avhengig av hjelp til å ta seg av barnet på grunn av sykdom
* delta i kvalifiseringsprogrammet
* delta på heltid i introduksjonsprogrammet etter kapittel 4 for nyankomne innvandrere

 Når far1 arbeider deltid, blir foreldrepengene til far 2 redusert tilsvarende reduksjonen i far 1 sin arbeidstid. Hvis far 1 sin stillingsandel er på 75 prosent eller mer, regnes far 1 for å ha full stilling. Far 2 kan da få utbetalt opptil 100 prosent foreldrepenger.

 Eksempel 1: Far 1 jobber 40 %. Foreldrepengene til far 2 reduseres med 60 %, og mottar 40 % foreldrepenger. 

 Eksempel 2: Far 1 jobber 75 %. Far 1 regnes for å ha full stilling, og far 2 mottar 100 % foreldrepenger. 

 Hvis barnet blir født før 33. svangerskapsuke så blir perioden med foreldrepenger utvidet med samme antall uker og dager som barnet er født før termindato. Lengden på den utvidede perioden er den samme om dere får ett eller flere barn. Det samme gjelder om dere har 80 prosent eller 100 prosent foreldrepenger.

 Hvis barnet blir innlagt på sykehus etter fødselen, vil dere som regel kunne få pleiepenger så lenge barnet er innlagt. Får dere pleiepenger i perioden fra fødsel og fram til opprinnelig termindato, trekkes disse dagene fra den utvidede perioden. Har dere pleiepenger etter opprinnelig termindato, trekkes ikke disse dagene fra den utvidede perioden.

 Så lenge barnet er innlagt blir foreldrepengene utsatt, og starter først når barnet er utskrevet fra sykehuset.

 Du må legge ved dokumentasjon på termindatoen når du søker om foreldrepenger.

 I lenken nedenfor kan du lese om dine rettigheter til pleiepenger.

  Hvis du har mistet barnet kan du ha rett på foreldrepenger. Du kan lese mer om rettighetene dine på siden lenket nedenfor. 

  [Ønsker dere å ta ut foreldrepenger samtidig finner dere mer informasjon på siden her](https://www.nav.no/foreldrepenger#samtidig). 

### Søknadsprosessen

 I lenken nedenfor kan du lese mer om hele søknadsprosessen

  Foreldrepengene skal dekke inntekten du vanligvis har, opptil  kroner (seks ganger grunnbeløpet).

 Her kan du lese hvordan foreldrepengene beregnes i din situasjon. Du kan også bruke kalkulatoren lenger ned for å regne ut hvor mye du kan få i foreldrepenger.

 Foreldrepengene dine beregnes ut fra den inntekten du har hatt før foreldrepengeperioden din starter.  Foreldrepengene dine beregnes kun én gang, og er den samme selv om tar ut foreldrepengene dine over flere perioder.

 Hvis du har fått barn før 1. oktober 2021 og ikke starter foreldrepengeperioden din rett etter den andre forelderen, regnes foreldrepengene dine ut fra inntekten du har hatt før utsettelsen starter.

Foreldrepengene dine regnes vanligvis ut fra gjennomsnittet av inntekten du har hatt i de 3 siste kalendermånedene før foreldrepengeperioden din starter.

 Denne utregningen gjelder både hvis du er fast ansatt eller har varierende arbeidsperioder eller inntekter.

 Hvis det er mer enn 25 prosent forskjell mellom årsinntekten din og inntekten din de 3 siste månedene, må vi vurdere hvilken inntekt som er mest representativ i din situasjon. Hvis forskjellen er mindre eller lik 25 % benyttes de 3 siste kalendermånedene. Vi har ikke anledning til å vurdere inntekten utover dette. 

 * Hvis arbeidsforholdet ditt har vart under 3 måneder, skal foreldrepengene regnes ut fra inntekten du har hatt i den perioden du har vært i jobb. Inntekten din regnes om til en månedsinntekt.
* Har du fått en varig lønnsendring eller tariffendring i løpet av de 3 månedene, skal tidsrommet etter lønnsendringen legges til grunn. Hvis du har hatt avtalt ferie eller permisjon uten lønn i perioden du har hatt inntekt, fastsettes inntekten din til det du vanligvis ville hatt hvis du hadde vært i jobb.
* Hvis arbeidsforholdet ditt avsluttesfør du starter foreldrepengeperioden, og du ikke har annet arbeid eller pengestøtter fra NAV, blir foreldrepengene dine beregnet etter inntekten din de 3 siste månedene før arbeidsforholdet ble avsluttet.

 #### Inntekter som tas med i beregningen

 * Lønnsinntekt og pengestøtter som er likestilt med lønnsinntekt
* Godtgjørelser fra egen arbeidsinnsats, for eksempel bonus og honorar du har fått
* Goder som du mottar i annet enn penger, for eksempel fri bil, mobiltelefon og internett, hvis disse faller bort under foreldrepengeperioden
* Overskudd på utgiftsgodtgjørelser regnes med og gis den verdien som benyttes ved forskottstrekk av skatt.

 #### Inntekter som ikke tas med i beregningen

 * Lønn for overtid
* Feriepenger
* Godtgjørelser som dekker utgifter i forbindelse med jobben din, for eksempel diettgodtgjørelse, bilgodtgjørelse, verktøygodtgjørelse og smussgodtgjørelse. Hvis det er overskudd på utgiftsgodtgjørelse regnes den med og gis den verdien som benyttes ved forskottstrekk av skatt.

 #### Arbeidsforhold som tas eller ikke tas med i beregningen

 * Hvis arbeidsforholdet ditt er avsluttet før du starter foreldrepengene dine, tas ikke inntekter fra dette arbeidsforholdet med i beregningen. Unntaket er om du ikke har annet arbeid eller pengestøtter fra NAV når du starter å ta ut foreldrepenger.
* Hvis arbeidsforholdet ditt ikke er påstartet før du starter foreldrepengene dine, tas ikke inntekter fra dette arbeidsforholdet med i beregningen. At arbeidsforholdet er påstartet vil si at du har vært på jobb i dette arbeidsforholdet og det beregnes lønn av denne perioden.

 Er du frilanserblir foreldrepengene dine vanligvis regnet ut fra gjennomsnittet av inntekten du har hatt i de 3 siste hele kalendermånedene før du starter foreldrepengeperioden din. 

 Hvis det er mer enn 25 prosentforskjell mellom årsinntekten din og inntekten din de 3 siste månedene, vurderer vi hvilken inntekt som er mest representativ i din situasjon.

 Hvis du har jobbet så kort tid at det ikke er rapportert frilanserinntekt for 3 hele måneder til skatteetaten [(skatteetaten om a-ordningen)](https://www.skatteetaten.no/bedrift-og-organisasjon/arbeidsgiver/a-meldingen/om-a-ordningen/om-a-ordningen/) skal inntekten for det kortere tidsrommet brukes i beregningen.

 Er du selvstendig næringsdrivende blir foreldrepengene dine vanligvis beregnet til gjennomsnittet av den pensjonsgivende årsinntekten din de 3 siste ferdigliknede årene. Både inntekt som kommer fra næring og annen liknet inntekt de 3 siste årene legges til grunn i beregningen. 

 Er virksomheten eller arbeidssituasjonen din varig endret, og endringen medfører at det er mer enn 25 prosent avvik mellom inntekten din etter endringen og inntekten din de 3 siste ferdigliknede årene, vurderer vi hvilken inntekt som er mest representativ for din situasjon. Det samme gjelder hvis du har blitt yrkesaktiv i løpet av de siste tre årene. 

 En inntektsendring alene (økt eller redusert inntekt) er ikke tilstrekkelig for at det foreligger en varig endring. Det må ha vært en varig endring av selve arbeidssituasjonen eller virksomheten.

 Det trekkes ikke skatt av utbetalinger som selvstendig næringsdrivende fra NAV. 

 Hvis du har kombinasjon av inntekter og arbeidsforhold vil vi beregne foreldrepengene dine ut fra en kombinasjon av disse inntektene. 

 #### Arbeidstaker og frilanser

 [Inntekten din som arbeidstaker](https://www.nav.no/foreldrepenger#arbeidstaker) og [inntekten din som frilanser](https://www.nav.no/foreldrepenger#frilanser) de tre siste månedene beregnes hver for seg, og legges sammen til ett beløp. Hvis det er mer enn 25 prosent forskjell mellom denne inntekten og årsinntekten din, vurderer vi hvilken inntekt som er mest representativ i din situasjon. 

 Hvis du har en samlet inntekt over  kroner (seks ganger grunnbeløpet), blir inntekten din som arbeidstaker først lagt til grunn i beregningen. Inntekt som frilanser dekkes så opp til seks ganger grunnbeløp. 

 Eksempel: Arbeidsinntekten din er 500 000 kroner og frilansinntekten din er 300 000 kroner. Dette gir en total inntekt på 800 000 kroner. Total inntekt er derfor på mer enn 6 ganger grunnbeløpet, 638 394 kroner (2021). Arbeidsinntekten din dekkes fullt ut med 500 000 kroner. Frilansinntekten din dekkes med 138 394 kroner, opp til seks ganger grunnbeløpet. 

 Foreldrepengene blir beregnet ut fra begge inntektene dine.  

 #### Arbeidstaker og selvstendig næringsdrivende

 Når du er både arbeidstaker og selvstendig næringsdrivende, blir foreldrepengene beregnet ut fra begge inntektene dine. 

 Først fastsetter vi [inntekten som arbeidstaker](/foreldrepenger#arbeidstaker), basert på de siste tre kalendermånedene, og omregner dette til en årsinntekt. 

 For å finne [inntekten din som selvstendig næringsdrivende](/foreldrepenger#naringsdrivende), bruker vi gjennomsnittet av inntekten din de siste tre ferdiglignede årene. Denne beregningen inkluderer derfor all inntekten du har hatt, inkludert inntekter som arbeidstaker, frilanser og pengestøtte fra NAV. Derfor må vi finne differansen mellom inntekten du har som arbeidstaker og alle inntektene du hadde de tre ligningsårene. Det er denne differansen som vanligvis regnes som næringsinntekt. 

 Eksempel: Vi har fastsatt inntekten som arbeidstaker til 200 000 kroner i året, og gjennomsnittlig inntekt de siste tre kalenderårene er 500 000 kroner i året. Inntekten som selvstendig næringsdrivende settes da til 300 000 kroner i året. 

 I noen tilfeller kan inntekten som arbeidstaker være høyere, slik at det ikke er differanse mellom denne inntekten og gjennomsnittet av de siste tre årene. Da kan det skje at inntekten som selvstendig næringsdrivende settes til null. Foreldrepengene utbetales da på grunnlag av inntekten du nå har som arbeidstaker.

 Hvis det har vært varige endringer i arbeidssituasjonen din, kan det skje at det er mer enn 25 prosent avvik mellom inntekten du har nå og gjennomsnittet av inntekten for de siste tre ferdiglignede årene. Da vurderer vi hvilken inntekt som er mest representativ for situasjonen din når du starter med foreldrepenger.   
  

 #### Frilanser og selvstendig næringsdrivende

 Når du er både frilanser og selvstendig næringsdrivende, blir foreldrepengene beregnet ut fra begge inntektene dine. 

 Først fastsetter vi [inntekten som frilanser](/foreldrepenger#frilanser), basert på de siste tre kalendermånedene, og omregner dette til en årsinntekt. 

 For å finne [inntekten din som selvstendig næringsdrivende](/foreldrepenger#naringsdrivende), bruker vi gjennomsnittet av inntekten din de siste tre ferdiglignede årene. Denne beregningen inkluderer derfor all inntekten du har hatt, inkludert inntekter som arbeidstaker, frilanser og pengestøtte fra NAV. Derfor må vi finne differansen mellom inntekten du har som frilanser og alle inntektene du hadde de tre ligningsårene. Det er denne differansen som vanligvis regnes som næringsinntekt. 

 Eksempel: Vi har fastsatt inntekten som frilanser til 200 000 kroner i året, og gjennomsnittlig inntekt de siste tre kalenderårene er 500 000 kroner i året. Inntekten som selvstendig næringsdrivende settes da til 300 000 kroner i året. 

 I noen tilfeller kan inntekten som frilanser være høyere, slik at det ikke er differanse mellom denne inntekten og gjennomsnittet av de siste tre årene. Da kan det skje at inntekten som selvstendig næringsdrivende settes til null. Foreldrepengene utbetales da på grunnlag av inntekten du nå har som frilanser.

 Hvis det har vært varige endringer i arbeidssituasjonen din, kan det skje at det er mer enn 25 prosent avvik mellom inntekten du har nå og gjennomsnittet av inntekten for de siste tre ferdiglignede årene. Da vurderer vi hvilken inntekt som er mest representativ for situasjonen din når du starter med foreldrepenger. 

  

 #### Arbeidstaker, frilanser og selvstendig næringsdrivende

 Når du er både arbeidstaker, frilanser og selvstendig næringsdrivende, blir foreldrepengene beregnet ut fra alle inntektene dine. 

 Først fastsetter vi [inntekten som arbeidstaker](/foreldrepenger#arbeidstaker) og [inntekten som frilanser](/foreldrepenger#frilanser), basert på de siste tre kalendermånedene, og omregner dette til en årsinntekt. 

 For å finne [inntekten din som selvstendig næringsdrivende](/foreldrepenger#naringsdrivende), bruker vi gjennomsnittet av inntekten din de siste tre ferdiglignede årene. Denne beregningen inkluderer derfor all inntekten du har hatt, inkludert inntekter som arbeidstaker, frilanser og pengestøtte fra NAV. Derfor må vi finne differansen mellom inntekten du har som arbeidstaker og frilanser og alle inntektene du hadde de tre ligningsårene. Det er denne differansen som vanligvis regnes som næringsinntekt. 

 Eksempel: Vi har fastsatt inntekten som arbeidstaker og frilanser til 200 000 kroner i året, og gjennomsnittlig inntekt de siste tre kalenderårene er 500 000 kroner i året. Inntekten som selvstendig næringsdrivende settes da til 300 000 kroner i året. 

 I noen tilfeller kan inntekten som arbeidstaker og frilanser være høyere, slik at det ikke er differanse mellom denne inntekten og gjennomsnittet av de siste tre årene. Da kan det skje at inntekten som selvstendig næringsdrivende settes til null. Foreldrepengene utbetales da på grunnlag av inntekten du nå har som arbeidstaker og frilanser.

 Hvis det har vært varige endringer i arbeidssituasjonen din, kan det skje at det er mer enn 25 prosent avvik mellom inntekten du har nå og gjennomsnittet av inntekten for de siste tre ferdiglignede årene. Da vurderer vi hvilken inntekt som er mest representativ for situasjonen din når du starter med foreldrepenger. 

 Som fisker er det ulike måter man kan motta lønn. Du kan motta lønn som hyre eller lott, eller du kan motta begge deler. Det er viktig at vi mottar riktig informasjon om arbeidssituasjonen din slik at vi får gitt deg riktig beregning av foreldrepengene.

 #### Hyre

 Hvis du mottar hyre får du lønn som arbeidstaker. Det er ikke alle fiskere som er registret med et arbeidsforhold i arbeids- og arbeidstakerregisteret slik at det er synlig i søknaden. Grunnen til at du ikke ser arbeidsforholdet ditt er at arbeidsgiveren din ikke er pliktig til å melde deg inn som arbeidstaker når du er fisker.

 Hvis du er fisker med hyre, må arbeidsgiveren din sende inn inntektsmelding med informasjon om inntekten din. [Arbeidsgiveren din kan lese mer om hvordan man sender inn inntektsmelding og hvordan denne skal fylles ut.](https://www.nav.no/no/bedrift/tjenester-og-skjemaer/nav-og-altinn-tjenester/foreldrepenger-og-svangerskapspenger2)

 #### Lott

 Hvis du er fisker med lott, regnes du som selvstendig næringsdrivende. I søknadsdialogen må du svare ja på spørsmålet om du er selvstendig næringsdrivende, du må velge at du er fisker når du fyller ut informasjon om næringen din.

 Spørsmålene du får i søknaden er tilpasset din situasjon og du får veiledning og informasjon underveis. Når du gir oss informasjon om at du er fisker får vi registret riktig informasjon om deg, og vi får sendt riktig informasjon om deg til skatteetaten.

 [På skatteetaten sine hjemmesider kan du lese mer om lott og hyre.](https://www.skatteetaten.no/rettskilder/type/handboker/skatte-abc/gjeldende/f-13-fiske/)

 #### Fisker med egen båt

 Hvis du er fisker med egen båt, er du selvstendig næringsdrivende. I søknadsdialogen må du svare ja på spørsmålet om du er selvstendig næringsdrivende, du må velge at du er fisker når du fyller ut informasjon om næringen din. Spørsmålene du får i søknaden er tilpasset din situasjon og du får veiledning og informasjon underveis.

 #### Hvis du har både lott og hyre

   
 Hvis du mottar både lott og hyre så mottar du inntekt både som arbeidstaker og som selvstendig næringsdrivende.

 For den delen av inntekten din som er hyre er du å regne som arbeidstaker, og du mottar lønn som arbeidstaker. Det er ikke alle fiskere som er registrert med et arbeidsforhold i arbeids- og arbeidstakerregisteret slik at det er synlig i søknaden. Hvis du er fisker med hyre, må arbeidsgiveren din sende inn inntektsmelding med informasjon om inntekten din.

 For den delen av inntekten din som er lott, er du å regne som selvstendig næringsdrivende. I søknadsdialogen må du svare ja på spørsmålet om du er selvstendig næringsdrivende, du må velge at du er fisker når du fyller ut informasjon om næringen din.

 Spørsmålene du får i søknaden er tilpasset din situasjon og du får veiledning og informasjon underveis. Når du gir oss informasjon om at du er fisker får vi registret riktig informasjon om deg, og vi får sendt riktig informasjon om deg til skatteetaten.

 [På skatteetaten sine hjemmesider kan du lese mer om lott og hyre.](https://www.skatteetaten.no/rettskilder/type/handboker/skatte-abc/gjeldende/f-13-fiske/).

 Her finner du en oversikt over hvor mye du får i foreldrepenger når du har utbetalinger fra NAV frem til foreldrepengeperioden din starter.

 * **Sykepenger, foreldrepenger, svangerskapspenger eller pleiepenger:** Foreldrepengene dine blir beregnet til det samme som du vanligvis ville hatt i inntekt hvis du var i jobb.
* **Arbeidsavklaringspenger (AAP):** Foreldrepengene dine blir beregnet til det samme som du får i arbeidsavklaringspenger. Hvis du har arbeidsinntekt i tillegg til arbeidsavklaringspenger, beregner vi foreldrepengene dine ut fra arbeidsavklaringspengene og arbeidsinntekten din.
* **Dagpenger til gravide kvinner:** Foreldrepengene dine blir beregnet til det samme du får i dagpenger. Hvis du er mor og venter barn ved fødsel, kan du istedenfor få foreldrepengene dine beregnet etter et snitt av inntekten din i de 6 beste av de 10 siste månedene, hvis det gir deg en høyere utbetaling. NAV vil beregne hvilket alternativ som er best for deg. Tilsvarende gjelder gravid kvinne som mottar sykepenger av dagpengene.
* **Dagpenger til far og medmor**: Foreldrepengene blir det samme som du får i dagpenger. Hvis du har arbeidsinntekt i tillegg til dagpengene, beregner vi foreldrepengene dine ut fra dagpengene og arbeidsinntekten din.
* **Dagpenger til mor ved adopsjon**: Foreldrepengene blir det samme som du får i dagpenger. Hvis du har arbeidsinntekt i tillegg til dagpengene, beregner vi foreldrepengene dine ut fra dagpengene og arbeidsinntekten din.

 <p>Hvis du mottar dagpenger eller arbeidsavklaringspenger må du huske å sende inn meldekort helt frem til dagen du starter foreldrepengene dine. Vi kan ikke behandle saken din før siste meldekort er sendt inn.&nbsp;</p> 

 Hvis du har vært i førstegangstjenesten i forsvaret eller sivilforsvaret, beregnes foreldrepengene dine til minst  kroner (tre ganger grunnbeløpet), hvis tjenesten har vart, eller var ment å vare mer enn 28 dager.

 #### Du kan tidligst søke

 Du kan tidligst søke om foreldrepenger ved 22. svangerskapsuke. Hvis du har fått en dato for planlagt keisersnitt, bruker du denne datoen som termindato når du søker.

 #### Du er syk eller innlagt de første 6 ukene

 Hvis du i løpet av de første 6 ukene etter fødselen blir for syk eller skadet til å ta hånd om barnet, må du søke om å utsette foreldrepengene, hvis du ikke ønsker foreldrepenger i denne perioden. Det samme gjelder hvis du blir innlagt i helseinstitusjon innenfor de første 6 ukene. Du kan søke om utsettelse tilbake i tid på grunn av sykdom eller innleggelse i helseinstitusjon. 

 #### Du kan tidligst søke

 Hvis dere får barn 2. august 2022 eller senere kan du tidligst ta ut foreldrepenger fra to uker før barnet ventes født. Du kan søke før barnet blir født.

 Hvis dere har fått barn før 2. august 2022 kan du tidligst søke om foreldrepenger når barnet er født. Unntaket er hvis mor er syk eller innlagt på sykehus eller helseinstitusjon. 

 #### Du har fått barn før 1. oktober 2021

 Du må søke om utsettelse hvis du ikke skal ha foreldrepenger fra dagen etter mor har sin siste dag med foreldrepenger. Søker du ikke utsettelse får du færre dager med foreldrepenger. 

 #### Du kan tidligst søke

 Hvis dere får barn 2. august 2022 eller senere kan du tidligst ta ut foreldrepenger fra to uker før barnet ventes født. Du kan søke før barnet blir født.

 Hvis dere har fått barn før 2. august 2022 kan du tidligst søke om foreldrepenger når barnet er født. Du kan tidligst ta ut foreldrepenger fra uke 7etter fødselen. Unntaket er hvis mor er syk eller innlagt på sykehus eller helseinstitusjon.

 #### Du har fått barn før 1. oktober 2021

 Du må starte foreldrepengene fra uke 7. Hvis du ønsker å starte foreldrepengene dine senere enn uke 7 må du søke om utsettelse. Søker du ikke om utsettelse får du færre dager med foreldrepenger.

 <p>Husk at mor må være i godkjent aktivitet både når du tar ut foreldrepenger og når du utsetter foreldrepengene.&nbsp;</p>

 #### Dere kan tidligst søke

 Ved adopsjon kan dere tidligst søke om foreldrepenger når dere har dato for omsorgsovertakelse.

 #### Dere adopterer barn før 1. oktober 2021

 Derekan starte foreldrepengeperioden fra omsorgsovertakelsen.

 Ved adopsjon fra utlandet kan dere starte foreldrepengeperioden når dere overtar omsorgen for barnet i utlandet, eller den dagen dere kommer til Norge sammen med barnet. 

 Starter dere å ta ut foreldrepenger senere enn omsorgsovertakelsen uten å søke utsettelse vil dere få færre dager med foreldrepenger. 

 #### Du adopterer alene

 Hvis du adopterer alene gjelder tilsvarende som nevnt over. 

 #### Jeg ønsker opphold i foreldrepengene mine

 Hvis du skal jobbe heltid, ta studier, er syk, skal ta ut ferie eller annen friperiode, og derfor ønsker opphold i foreldrepengeperioden din, trenger du ikke søke om utsettelse av foreldrepengene.  Det samme gjelder hvis far eller medmor ikke ønsker å starte foreldrepengeperioden rett etter at mor er ferdig med foreldrepengeperioden sin. 

 I søknaden legger du kun inn periodene som du skal ta ut foreldrepenger. Hvis du skal ha opphold midt i en periode som allerede ligger i planen, endrer du tidsrommet på perioden sånn at den slutter før oppholdet starter. Så kan du legge inn en ny periode med foreldrepenger etter oppholdet. 

 Eksempel: Du skal ikke ta ut foreldrepenger 1. juli - 14. juli. I søknaden legger du inn en periode med foreldrepenger til og med 30. juni, og så legger du inn en ny periode fra 15. juli. Perioden 1. juli - 14. juli skal du ikke legge inn noe for, men i søknaden vil den vises som "periode uten uttak". 

 Hvis du allerede er innvilget foreldrepenger for perioden du ønsker opphold må du søke endring av foreldrepengeperioden din. 

 Les mer om [foreldrepenger hvis du vil jobbe](https://www.nav.no/foreldrepenger#arbeid). 

 Les mer om [foreldrepenger hvis du skal ha ferie.](https://www.nav.no/foreldrepenger#ferie)

 Les mer om [foreldrepenger hvis en av dere blir syke](https://www.nav.no/foreldrepenger#sykdom).

 #### Pass på feilutbetalte foreldrepenger

 Vær oppmerksom på at hvis du allerede har fått utbetalt foreldrepenger for en periode du ønsker opphold i, vil det kunne føre til feilutbetalte foreldrepenger som du må betale tilbake. Det kan derfor lønne seg å søke om endring av foreldrepengeperioden føroppholdet starter. 

 ### Frister for å utsette for far eller medmor

 #### Hvis begge foreldrene har rett

 Hvis du ikke ønsker å starte foreldrepengeperioden rett etter at mor er ferdig med foreldrepengeperioden sin, må du søke om å utsette perioden. Søker du ikke om å utsette får du færre dager med foreldrepenger.

 #### Hvis bare far eller medmor har rett

 Hvis du ikke ønsker å starte foreldrepengeperioden fra uke 7 etter fødsel, må du søke om å utsetteperioden. Søker du ikke om å utsette får du færre dagermed foreldrepenger.

 Tilsvarende gjelder hvis du ikke ønsker å starte foreldrepengeperioden fra omsorgsovertakelse ved adopsjon.

 ### Hvis du skal utsette fordi:

 #### En av dere blir syke

 Les mer om [foreldrepenger hvis en av dere blir syke](https://www.nav.no/foreldrepenger#sykdom).

 #### Du skal jobbe

 Les mer om [foreldrepenger hvis du vil jobbe](https://www.nav.no/foreldrepenger#arbeid).

 #### Du skal ha ferie

 Les mer om [foreldrepenger hvis du skal ha ferie](https://www.nav.no/foreldrepenger#ferie).

 Ulønnet permisjon avtaler du med arbeidsgiveren din. Det er ikke en del av foreldrepengepermisjonen.

 Dere kan bruke planen i søknaden for å planlegge hvor lenge dere kan være hjemme med barnet.

 Ulønnet permisjon kan påvirke retten din til andre NAV utbetalinger og opptjening av rett til foreldrepenger for nytt barn. [Her kan du lese mer om dine rettigheter hvis du har hatt ulønnet permisjon og blir sykmeldt.](/sykepenger#ute-av-arbeid)

 #### Jeg skal få barn, eller har fått barn fra og med 1. oktober 2021

 Du kan ha opphold i foreldrepengeperioden hvis du ønsker å ha ulønnet permisjon.

 I søknaden legger du kun inn periodene som du skal ta ut foreldrepenger. Hvis du skal ha ulønnet permisjon midt i en periode som allerede ligger i planen, endrer du tidsrommet på perioden sånn at den slutter før permisjonen starter. Så kan du legge inn en ny periode med foreldrepenger etter permisjonen. 

 Eksempel: Du skal ha ulønnet permisjon 1.juli - 14. juli. I søknaden legger du inn en periode med foreldrepenger til og med 30. juni, og så legger du inn en ny periode fra 15. juli. Perioden 1. juli - 14. juli skal det ikke legges inn noe for, men vil i søknaden vises som "periode uten uttak".

 Hvis du allerede har fått innvilget foreldrepenger for perioden sender du inn en søknad om endring av foreldrepengeperioden. 

 #### Jeg har fått barn før 1. oktober 2021

 Ulønnet permisjon gir ikke rett til utsettelse av foreldrepengene dine. Hvis mor skal ha ulønnet permisjon mellom mor og far/medmor sine foreldrepenger, må far eller medmor oppfylle vilkårene for å utsette foreldrepengene sine i perioden mellom mor og far/medmor. 

 <p>Vi anbefaler at du søker 4 - 6 uker før perioden din med foreldrepenger starter.</p>

### 

 ### Svar på søknaden

 Du kan tidligst få svar på søknaden din 4 uker før foreldrepengeperioden din starter. Dette er fordi vi bruker de nyeste opplysningene om inntekten din når vi skal beregne hva du skal få i foreldrepenger.

 #### Søknadsprosessen

 I lenken nedenfor kan lese mer om hele søknadsprosessen:

  ### Før du søker foreldrepenger

 Det kan være lurt å sjekke om det er relevant dokumentasjon som skal legges ved søknaden. 

 Vi informerer deg underveis i søknaden og under behandling av saken hvis vi har behov for dokumentasjon fra deg.

 ### Dokumentasjon på inntekt

 For å kunne beregne hva du skal ha utbetalt, må vi ha opplysninger om inntekten din.

 #### Hvis du har hatt arbeidsinntekt eller er i jobb

 Du må be arbeidsgiveren din sende [digital inntektsmelding](https://www.nav.no/no/bedrift/tjenester-og-skjemaer/nav-og-altinn-tjenester/inntektsmelding) til NAV. Inntektsmeldingen kan tidligst sendes 4 uker før foreldrepengeperioden din starter.

 #### Hvis du er selvstendig næringsdrivende eller frilanser

 Du trenger ikke å legge ved dokumentasjon på inntekt. Vi henter inn opplysninger fra offentlige registre, og tar kontakt med deg hvis vi trenger flere opplysninger.

 #### Utbetalinger fra NAV

 Hvis du får utbetalt penger fra NAV, trenger du ikke sende dokumentasjon på dette. Vi henter inn opplysninger fra våre registre, og tar kontakt med deg hvis vi trenger flere opplysninger.

 ### Bekreftelse på termin

 Hvis du er ansatt hos en arbeidsgiver, trenger du ikke sende terminbekreftelse til NAV.

 Du skal legge ved bekreftelse på termindatoen din hvis

 * du er selvstendig næringsdrivende eller frilanser
* du ikke er ansatt hos en arbeidsgiver når du skal starte foreldrepengene dine

 Terminbekreftelsen får du hos jordmor eller legen din. Den må være datert i 22. svangerskapsuke eller senere.

 ### Bekreftelse på fødsel

 Hvis barnet er født i utlandet og ikke er registrert i folkeregisteret, må du legge ved fødselsattesten til barnet.

 ### Bekreftelse på keisersnitt

 Hvis du er ansatt hos en arbeidsgiver, trenger du ikke sende bekreftelse på keisersnitt til NAV.

 Du skal legge ved bekreftelse på keisersnitt hvis:

 * du er selvstendig næringsdrivende eller frilanser
* du ikke er ansatt hos en arbeidsgiver når du skal starte foreldrepengene dine

 ### Mors aktivitet når far eller medmor skal ha fellesperiode, eller kun far/medmor har rett til foreldrepenger

 Far eller medmor må dokumentere mors aktivitet når: 

 - både mor og far/medmor har rett til foreldrepenger, og far/medmor skal være hjemme med barnet i fellesperioden.

 - bare far/medmor har rett til foreldrepenger, og far/medmor enten skal ta ut foreldrepenger, eller skal ha opphold mellom periodene med foreldrepenger.

 #### Mor er i arbeid

 Bekreftelse fra mors arbeidsgiver som viser: 

 * Stillingsprosenten mor jobber
* Perioden mor jobber (fra og med dato, til og med dato)

 ####  Mor tar offentlig godkjent utdanning på heltid

 Bekreftelse fra mors utdanningsinstitusjon som viser: 

 * Hvilket studie eller fag mor studerer
* At studiet utgjør heltid
* Perioden mor studerer (fra og med dato, til og med dato)

 ####  Mor kombinerer offentlig godkjent utdanning med arbeid, som til sammen blir heltid

 Bekreftelse fra mors arbeidsgiver og utdanningsinstitusjon som viser: 

 * Samme som for "mor er i arbeid"
* Samme som for " mor tar offentlig godkjent utdanning på heltid". Antall studiepoeng for utdanningen kan opplyses i stedet for at studiet utgjør heltid.

 ####  Mor er helt avhengig av hjelp til å ta seg av barnet på grunn av sykdom

 Bekreftelse fra legen eller helseinstitusjonen som viser:

 * Mor er syk: Legen må beskrive konkret på hvilken måte sykdommen eller skaden gjør mor helt avhengig av hjelp til å ta seg av barnet. Det vil si hvilke deler av stellet av barnet mor ikke kan gjøre på grunn av sykdommen eller skaden. Det må også stå hvor lenge sykdommen eller skaden vil vare. Det er ikke nok med vanlig sykmelding.
* Mor er innlagt: Legg ved dokumentasjon fra sykehus eller helseinstitusjonen på periode for innleggelse.

 ####  Mor deltar i kvalifiseringsprogrammet

 Bekreftelse som viser: 

 * Periode (fra og med dato, til og med dato)
* Om det er heltid eller deltid
* Hvilken hjemmel mor er innvilget deltagelse etter.

 ####  Mor deltar på heltid i introduksjonsprogrammet etter kapittel 4 for nyankomne innvandrere

 Bekreftelse som viser: 

 * Periode (fra og med dato, til og med dato)
* Om det er heltid eller deltid
* Hvilken hjemmel mor er innvilget deltagelse etter.

  

 Du kan søke om foreldrepenger digitalt eller papirsøknad som du sender i posten.

 Du kan også ettersende dokumentasjon i saken din.

 <p>Du har plikt til å gi riktig opplysninger til NAV. <a href="https://www.nav.no/no/nav-og-samfunn/om-nav/relatert-informasjon/du-har-plikt-til-a-gi-nav-riktige-opplysninger">Her&nbsp;finner du mer opplysninger om dine plikter.</a></p> 

  

 ### Etter at du har søkt

 Du kan tidligst få svar på søknaden din 4 ukerfør foreldrepengeperioden din starter. Dette er fordi vi bruker de nyeste opplysningene om inntekten din når vi skal beregne hva du skal få i foreldrepenger.

 Du får skriftlig vedtak når søknaden er behandlet

 #### 

  

 <p>Husk at du må melde fra til oss om endringer som kan ha betydning for saken din. <a href="https://www.nav.no/no/nav-og-samfunn/om-nav/relatert-informasjon/du-har-plikt-til-a-gi-nav-riktige-opplysninger">Du kan lese mer om endringer her.</a></p> 

  

  

 ### Oversikt over saken din

 Etter du har søkt kan du logge deg inn på Dine foreldrepenger. Her kan du se en oversikt over saken din, søke om endring, ettersende vedlegg til søknaden din, se dokumenter i saken og se informasjon om saken din. 

 Hvis du får innvilget foreldrepenger får du en enkel oversikt over planen din med foreldrepenger. Du ser informasjon om alle periodene dine med foreldrepenger og gjenstående dager. Det gjelder kun i de saker hvor mor har startet med foreldrepenger 01.01.2019 eller senere.

  [Her finner du informasjon om feriepenger](/arbeidsgiver/foreldrepenger#feriepenger)

 Du kan kombinere foreldrepengene med arbeid. Du kan velge mellom

 * å jobbe heltid og forskyve hele foreldrepengeperioden din
* å jobbe delvis og forlenge foreldrepengeperioden din

 Bruk planen i søknaden for å se hvordan du kan jobbe delvis eller heltid når du har foreldrepenger. 

 Hvis du vil jobbe i foreldrepengeperioden er det ulike regler for om du har fått barn før 1. oktober 2021 eller fra og med 1. oktober 2021. 

 Du kan lese om det som er relevant for deg nedenfor. 

 #### Jobbe heltid 100%

 Du kan jobbe heltid, og ha opphold i foreldrepengeperioden din for denne perioden. Du mottar ikke foreldrepenger i denne perioden, og kan ta ut dagene senere. 

 #### Jobbe deltid

 Jobber du delvis blir foreldrepengene redusert etter hvor mye du jobber. Samtidig blir foreldrepengene dine forlenget tilsvarende hvor mye du jobber. For eksempel kan du jobbe én dag i uken (20 prosent stilling) og ha foreldrepenger de neste 4 dagene (80 prosent av tiden).

 Hvis du har flere arbeidsforhold kan du kun søke om å jobbe delvis og forlenge foreldrepengene i ett av arbeidsforholdene. Jobber du delvis i flere arbeidsforhold kan du få redusert og forlenget foreldrepengene i den ene, mens foreldrepengene dine kun blir redusert i de andre. I disse tilfellene må du sende søknaden på papir i posten. 

 Vil dere begge jobbe delvis og kombinere foreldrepengene samtidig, kan ikke foreldrepengene være mer enn 100 prosent til sammen. Husk at begge må søke.

  #### Sånn søker du hvis du er arbeidstaker

  * Avtal med arbeidsgiveren din når du skal jobbe og stillingsprosenten du skal jobbe.
* Du må ha en skriftlig avtale med arbeidsgiveren din om at du skal jobbe i den stillingsprosenten du oppgir i søknaden. Du trenger ikke å sende denne til NAV.
* I foreldrepengesøknaden
	+ Jobbe deltid: legg til perioden du skal kombinere foreldrepenger med delvis arbeid.
	+ Jobbe heltid (100%): I søknaden legger du kun inn periodene som du skal ta ut foreldrepenger. Hvis du skal jobbe midt i en periode som allerede ligger i planen, endrer du tidsrommet på perioden sånn at den slutter før du starter å jobbe. Så kan du legge inn en ny periode med foreldrepenger etter perioden med jobb. Eksempel: Du skal jobbe 1. mai - 14. mai. I søknaden legger du inn en periode med foreldrepenger til og med 30. april, og så legger du inn en ny periode fra 15. mai. Perioden 1. mai - 14. mai skal du ikke legge inn noe for, men i søknaden vil den vises som "periode uten uttak".
* Hvis du allerede har søkt, logger du på [Dine foreldrepenger](https://foreldrepenger.nav.no/) og sender en endringssøknad.

 #### Sånn søker du hvis du er frilanser eller selvstendig næringsdrivende

 * I foreldrepengesøknaden
	+ Jobbe delvis: legg inn perioden du skal kombinere foreldrepenger med delvis arbeid.
	+ Jobbe heltid: Hvis du skal jobbe 100 % har du opphold mellom periodene du skal ta ut foreldrepenger. Du trenger ikke legge inn noen egen periode for når du skal jobbe. Eksempel: Du skal jobbe 1. mai - 14. mai. I søknaden legger du inn en periode med foreldrepenger til og med 30. april, og så legger du inn en ny periode fra 15. mai. Perioden 1. mai - 14. mai skal du ikke legge inn noe for, men i søknaden vil den vises som "periode uten uttak".
* Hvis du allerede har søkt, logger du på [Dine foreldrepenger](https://foreldrepenger.nav.no/) og sender en endringssøknad.

 #### Jobbe heltid 100%

  Du kan jobbe heltid, og forskyve foreldrepengene dine. Du må søke om å utsette foreldrepengene når du vil jobbe heltid. Du mottar ikke foreldrepenger i denne perioden, og kan ta ut dagene senere.

 #### Jobbe delvis

  Jobber du delvis blir foreldrepengene redusert etter hvor mye du jobber. Samtidig blir foreldrepenge dine forlenget tilsvarende hvor mye du jobber. For eksempel kan du jobbe én dag i uken (20 prosent stilling) og ha foreldrepenger de neste 4 dagene (80 prosent av tiden).

 Hvis du har flere arbeidsforhold kan du kun søke om å jobbe delvis og forlenge foreldrepengene i ett av arbeidsforholdene. Jobber du delvis i flere arbeidsforhold kan du få redusert og forlenget foreldrepengene i den ene, mens foreldrepengene dine kun blir redusert i de andre. I disse tilfellene må du sende søknaden på papir i posten. 

 Vil dere begge jobbe delvis og kombinere foreldrepengene samtidig, kan ikke foreldrepengene være mer enn 100 prosent til sammen. Husk at begge må søke.

 #### Sånn søker du som arbeidstaker

 * Avtal med arbeidsgiveren din når du skal jobbe og stillingsprosenten.
* Du må ha en skriftlig avtale med arbeidsgiveren din om at du skal jobbe i den stillingsprosenten du oppgir. Du trenger ikke å sende denne til NAV.
* I foreldrepengesøknaden
	+ Jobbe deltid: legg til perioden du skal kombinere foreldrepenger med delvis arbeid
	+ Jobbe heltid: legg til en utsettelse fordi du skal jobbe heltid
* Hvis du allerede har søkt, logger du på [Dine foreldrepenger](https://foreldrepenger.nav.no/) og sender en endringssøknad.

 #### Sånn søker du som selvstendig næringsdrivende eller frilanser

 * I foreldrepengesøknaden
	+ Jobbe deltid: legg til perioden du skal kombinere foreldrepenger med delvis arbeid
	+ Jobbe heltid: legg til en utsettelse fordi du skal jobbe heltid
* Hvis du allerede har søkt, logger du på [Dine foreldrepenger](https://foreldrepenger.nav.no/) og sender en endringssøknad.

 ### Jeg er blitt syk

Hvis du blir syk og ikke kan ta deg av barnet kan den andre forelderen søke om å overta foreldrepengene, eller du kan ta ut foreldrepengene når du er frisk igjen. Det samme gjelder hvis du er innlagt på sykehus eller helseinstitusjon. 

Når du er syk kan du vanligvis få sykepenger i stedet for foreldrepenger, hvis sykdommen er slik at du er helt avhengig av hjelp til å ta deg av barnet.

Hvis du blir syk i foreldrepengeperioden er det ulike regler om du har fått barn før 1. oktober 2021 eller fra og med 1. oktober 2021. 

Du kan lese om det som er relevant for deg nedenfor. 

Du kan velge mellom:

 * Du kan ha opphold i foreldrepengeperioden din
* Den andre forelderen kan overta foreldrepengeperioden din
* Hvis mor er syk eller innlagt innenfor første seks uker etter fødsel må hun søke utsettelse hvis hun ikke ønsker foreldrepenger i perioden.

 #### Sånn søker du opphold i foreldrepengene

 * I søknaden legger du kun inn periodene som du skal ta ut foreldrepenger. Hvis du er syk midt i en periode som allerede ligger i planen, endrer du tidsrommet på perioden sånn at den slutter før du er syk. Så kan du legge inn en ny periode med foreldrepenger fra du er frisk igjen. Eksempel: Du er syk 1. mai - 14. mai. I søknaden legger du inn en periode med foreldrepenger til og med 30. april, og så legger du inn en ny periode fra 15. mai. Perioden 1. mai - 14. mai skal du ikke legge inn noe for, men i søknaden vil den vises som "periode uten uttak".
* Hvis du allerede er innvilget foreldrepenger for perioden du er syk, sender du en endringssøknad.

 #### Sånn søker den andre forelderen om å overta foreldrepengeperioden din

 * I foreldrepengesøknaden legges perioden som du er syk, innlagt på sykehus eller innlagt på helseinstitusjon inn.

 Dette må den andre forelderen legge ved søknaden:

 * Du er blitt syk: Legg ved en legeerklæring fra legen din. Legen må beskrive konkret på hvilken måte sykdommen eller skaden gjør deg helt avhengig av hjelp til å ta deg av barnet. Det vil si hvilke deler av stellet av barnet du ikke kan gjøre på grunn av sykdommen eller skaden. Det må også stå hvor lenge sykdommen eller skaden vil vare. Det er ikke nok med vanlig sykmelding.
* Du er innlagt: Legg ved dokumentasjon fra sykehus eller helseinstitusjonen på periode for innleggelse.

 #### Sånn søker mor om utsettelse de første seks ukene etter fødsel

 * I foreldrepengesøknaden legger du inn utsettelse fordi du er syk eller innlagt på sykehus eller helseinstitusjon.
* Hvis du allerede har søkt, logger du på Dine foreldrepenger og sender en endringssøknad.

 Dette må du legge ved søknaden:

 * Du er blitt syk: Legg ved en legeerklæring. Legen må beskrive konkret på hvilken måte sykdommen eller skaden gjør deg helt avhengig av hjelp til å ta deg av barnet. Det vil si hvilke deler av stellet av barnet du ikke kan gjøre på grunn av sykdommen eller skaden. Det må også stå hvor lenge sykdommen eller skaden vil vare. Det er ikke nok med vanlig sykmelding.
* Du er innlagt: Legg ved dokumentasjon fra sykehus eller helseinstitusjonen på periode for innleggelse.

 Du kan velge mellom: 

  * Du kan utsette foreldrepengeperioden din
* Den andre forelderen kan overta foreldrepengeperioden din

  Dere kan utsette eller overta foreldrepengene på grunn av sykdom når som helst etter at barnet er født. 

 #### Sånn søker du om utsettelse

 * I foreldrepengesøknadenlegger du inn utsettelse på grunn av sykdom eller innleggelse på sykehus eller helseinstitusjon.
* Hvis du allerede har søkt, logger du på Dine foreldrepenger og sender en endringssøknad i isteden.

 Dette må du legge ved søknaden:

 * Du er blitt syk: Legg ved en legeerklæring. Legen må beskrive konkret på hvilken måte sykdommen eller skaden gjør deg helt avhengig av hjelp til å ta deg av barnet. Det vil si hvilke deler av stellet av barnet du ikke kan gjøre på grunn av sykdommen eller skaden. Det må også stå hvor lenge sykdommen eller skaden vil vare. Det er ikke nok med vanlig sykmelding.
* Du er innlagt: Legg ved dokumentasjon fra helseinstitusjonen på periode for innleggelse.

 #### Sånn søker den andre forelderen om å overta foreldrepengeperioden din

 * I foreldrepengesøknaden legger han eller hun inn perioden du er syk eller innlagt på sykehus eller helseinstitusjon.

 Dette må den andre forelderen legge ved søknaden:

 * Du er blitt syk: Legg ved en legeerklæring fra legen din. Legen må beskrive konkret på hvilken måte sykdommen eller skaden gjør deg helt avhengig av hjelp til å ta deg av barnet. Det vil si hvilke deler av stellet av barnet du ikke kan gjøre på grunn av sykdommen eller skaden. Det må også stå hvor lenge sykdommen eller skaden vil vare. Det er ikke nok med vanlig sykmelding.
* Du er innlagt: Legg ved dokumentasjon fra sykehus eller helseinstitusjonen på periode for innleggelse.

 ### Den andre forelderen er syk

 Hvis den andre forelderen blir syk og ikke kan ta seg av barnet kan du søke om å overta foreldrepengene, eller den andre forelderen kan ta ut foreldrepengene når han eller hun er frisk igjen. Det samme gjelder hvis den andre forelderen er innlagt på sykehus eller helseinstitusjon.

 Den forelderen som er syk kan vanligvis få sykepenger i stedet for foreldrepenger, hvis sykdommen er slik at man er helt avhengig av hjelp til å ta seg av barnet.

  Hvis den andre forelderen blir syk i foreldrepengeperioden er det ulike regler om dere har fått barn før 1. oktober 2021 eller fra og med 1. oktober 2021. 

 Dere kan lese om det som er relevant for dere nedenfor. 

 Dere kan velge mellom:

 * Du kan overta foreldrepengeperioden til den andre forelderen
* Den andre forelderen kan ha opphold i foreldrepengeperioden sin
* Hvis mor er syk eller innlagt innenfor første seks uker etter fødsel må hun søke utsettelse hvis hun ikke ønsker foreldrepenger i perioden

 #### Sånn søker du om å overta foreldrepengeperioden til den andre forelderen

 * I foreldrepengesøknaden legger du inn perioden som den andre forelderen er syk, eller innlagt på sykehus eller helseinstitusjon.

 Dette må du legge ved søknaden:

 * Den andre forelderen er blitt syk: Legg ved en legeerklæring fra legen til den andre forelderen. Legen må beskrive konkret på hvilken måte sykdommen eller skaden gjør han eller hun helt avhengig av hjelp til å ta seg av barnet. Det vil si hvilke deler av stellet av barnet han eller hun ikke kan gjøre på grunn av sykdommen eller skaden. Det må også stå hvor lenge sykdommen eller skaden vil vare. Det er ikke nok med vanlig sykmelding.
* Den andre forelderen er innlagt: Legg ved dokumentasjon fra sykehus eller helseinstitusjonen på periode for innleggelse.

 #### Sånn søker den andre forelderen om opphold i foreldrepengene

 * I søknaden legger den andre forelderen kun inn periodene han eller hun skal ta ut foreldrepenger. Hvis den andre forelderen er syk midt i en periode som allerede ligger i planen, endres tidsrommet på perioden sånn at den slutter før han eller hun er syk. Så kan den andre forelderen legge inn en ny periode med foreldrepenger fra han eller hun er frisk igjen. Eksempel: Den andre forelderen er syk 1. mai - 14. mai. I søknaden legges inn en periode med foreldrepenger til og med 30. april, og så legges inn en ny periode fra 15. mai. Perioden 1. mai - 14. mai skal det ikke legge inn noe for, men i søknaden vil den vises som "periode uten uttak".
* Hvis den andre forelderen allerede er innvilget foreldrepenger for perioden med sykdom, sendes en endringssøknad hvor han eller hun fjerner perioden som er innvilget.

 #### Sånn søker mor om utsettelse de første seks ukene etter fødsel

 * I foreldrepengesøknaden legger mor inn utsettelsefordi hun er syk eller innlagt på sykehus eller helseinstitusjon.
* Hvis hun allerede har søkt, logger hun inn på Dine foreldrepenger og sender en endringssøknad.

 Dette må mor legge ved søknaden:

 * Mor er blitt syk: Legg ved en legeerklæring. Legen må beskrive konkret på hvilken måte sykdommen eller skaden gjør mor helt avhengig av hjelp til å ta seg av barnet. Det vil si hvilke deler av stellet av barnet hun ikke kan gjøre på grunn av sykdommen eller skaden. Det må også stå hvor lenge sykdommen eller skaden vil vare. Det er ikke nok med vanlig sykmelding.
* Mor er innlagt: Legg ved dokumentasjon fra sykehus eller helseinstitusjonen på periode for innleggelse.

 Dere kan velge mellom:

 * du kan overta foreldrepengeperioden til den andre forelderen
* den andre forelderen kan utsette foreldrepengeperioden sin

 Dere kan utsette eller overta foreldrepengene på grunn av sykdom når som helst etter at barnet er født. 

 #### Sånn søker du om å overta foreldrepengeperioden til den andre forelderen

 * I foreldrepengesøknaden legger du inn perioden når den andre forelderen er syk eller innlagt på sykehus eller helseinstitusjon.

 Dette må du legge ved søknaden:

 * Den andre forelderen er blitt syk: Legg ved en legeerklæring fra legen til den andre forelderen. Legen må beskrive konkret på hvilken måte sykdommen eller skaden gjør den andre forelderen helt avhengig av hjelp til å ta seg av barnet. Det vil si hvilke deler av stellet av barnet han eller hun ikke kan gjøre på grunn av sykdommen eller skaden. Det må også stå hvor lenge sykdommen eller skaden vil vare. Det er ikke nok med vanlig sykmelding.
* Den andre forelderen er innlagt: Legg ved dokumentasjon fra sykehus eller helseinstitusjonen på periode for innleggelse.

 #### Sånn søker den andre forelderen om utsettelse

 * I foreldrepengesøknaden legger han eller hun inn utsettelse på grunn av sykdom eller innleggelse på sykehus eller helseinstitusjon.
* Hvis den andre forelderen allerede har søkt, logger han eller hun inn på Dine foreldrepenger og sender en endringssøknad.

 Dette må legges ved søknaden:

 * Den andre forelderen er blitt syk: Legg ved en legeerklæring fra legen til den andre forelderen. Legen må beskrive konkret på hvilken måte sykdommen eller skaden gjør den andre forelderen helt avhengig av hjelp til å ta seg av barnet. Det vil si hvilke deler av stellet av barnet han eller hun ikke kan gjøre på grunn av sykdommen eller skaden. Det må også stå hvor lenge sykdommen eller skaden vil vare. Det er ikke nok med vanlig sykmelding.
* Den andre forelderen er innlagt: Legg ved dokumentasjon fra sykehus eller helseinstitusjonen på periode for innleggelse.

 ### Barnet er sykt

 #### Barnet blir sykt innenfor de første seks ukene etter fødsel

 Hvis barnet blir innlagt på sykehus eller helseinstitusjon kan du som er sammen med barnet utsette foreldrepengeperioden din og få pleiepenger i stedet.

  Foreldre vil i noen tilfeller kunne ta med barnet hjem uten at det er utskrevet av sykehuset, for eksempel med bistand fra NAST (Nyfødtavdelingens ambulerende sykepleietjeneste). Barnet vil i slike tilfeller ikke være fysisk på sykehuset, men vil heller ikke bli formelt utskrevet. Du kan utsette foreldrepengeperioden din også i disse tilfellene.

 Du kan ikke utsette foreldrepengene dine hvis du mottar pleiepenger for alvorlig sykt barn som ikke er innlagt. Da kan du enten motta pleiepenger eller foreldrepenger for perioden. Velger du pleiepenger trekkes dager på foreldrepenger tilsvarende perioden. 

 #### Sånn søker du om utsettelse

 * I foreldrepengesøknaden legger du inn en utsettelse fordi barnet er innlagt på sykehus eller helseinstitusjon.
* Hvis du allerede har søkt, logger du på Dine foreldrepenger og sender en endringssøknad

 Dette må du legge ved søknaden:

 * Dokumentasjon på innleggelsen fra sykehuset eller helseinstitusjonen.

 #### Barnet blir sykt fra uke 7 etter fødsel

 Hvis barnet blir sykt senere i foreldrepengeperioden er det ulike regler for om du har fått barn før 1. oktober 2021 eller fra og med 1. oktober 2021. 

 Dette gjelder tilsvarende ved adopsjon. 

 Du kan lese om det som er relevant for deg nedenfor. 

 Du kan ha opphold i foreldrepengene hvis barnet blir sykt og du mottar pleiepenger fra uke 7 etter fødselen.

 Det gjelder både om du mottar pleiepenger for alvorlig sykt barn og pleiepenger for innleggelse. 

 #### Sånn søker du om opphold

 * I søknaden legger du kun inn periodene som du skal ta ut foreldrepenger. Hvis barnet er sykt eller innlagt midt i en periode som allerede ligger i planen, endrer du tidsrommet på perioden sånn at den slutter før barnet er sykt/innlagt. Så kan du legge inn en ny periode med foreldrepenger fra barnet er friskt igjen. Eksempel: Barnet er syk 1. mai - 14. mai. I søknaden legger du inn en periode med foreldrepenger til og med 30. april, og så legger du inn en ny periode fra 15. mai. Perioden 1. mai - 14. mai skal du ikke legge inn noe for, men i søknaden vil den vises som "periode uten uttak".
* Hvis du allerede er innvilget foreldrepenger for perioden med pleiepenger, sender du en endringssøknad hvor du fjerner perioden barnet er sykt.

 Hvis barnet blir innlagt på sykehus eller helseinstitusjon kan du som er sammen med barnet utsette foreldrepengeperioden din og få pleiepenger i stedet.

 Du kan ikke utsette foreldrepengene dine hvis du mottar pleiepenger for alvorlig sykt barn som ikke er innlagt. Da kan du enten motta pleiepenger eller foreldrepenger for perioden. Velger du pleiepenger trekkes dager på foreldrepenger tilsvarende perioden. 

 #### Sånn søker du om utsettelse

 * Hvis du søker foreldrepenger for første gang legger du til en utsettelse fordi barnet er innlagt på sykehus eller helseinstitusjon.
* Hvis du allerede er innvilget foreldrepenger for perioden med pleiepenger, sender du en endringssøknad hvor du legger til en utsettelse.

 Dette må du legge ved søknaden:

 * Dokumentasjon på innleggelsen fra sykehuset eller helseinstitusjonen.

 #### Hvis barnet er født før 33. svangerskapsuke

 Hvis barnet blir født før 33. svangerskapsuke så blir perioden med foreldrepenger utvidet med samme antall uker og dager som barnet er født før termindato. Lengden på den utvidede perioden er den samme om dere får ett eller flere barn. Det samme gjelder om dere har 80 prosent eller 100 prosent foreldrepenger.

 Hvis barnet blir innlagt på sykehus etter fødselen, vil dere som regel kunne få pleiepenger mens barnet er innlagt. Får dere pleiepenger i perioden fra fødsel og fram til opprinnelig termindato, trekkes disse dagene fra den utvidede perioden. Har dere pleiepenger etter opprinnelig termindato, trekkes ikke disse dagene fra den utvidede perioden. Så lenge barnet er innlagt blir foreldrepengene utsatt, og starter først når barnet er utskrevet fra sykehuset.

 Hvis dere vil være hjemme med barnet samtidig eller bytte på å være hjemme, har dere flere muligheter.

 Dere kan dele på å være hjemme og i jobb fra uke 7 etter fødselen. De første 6 ukene er forbeholdt mor på grunn av medisinske grunner.

 Hvis dere vil bytte på å være hjemme og i jobb, kan dere kombinere foreldrepenger med delvis arbeid. Da kan dere ta ut til sammen 100 prosentforeldrepenger.

 Når far eller medmor skal ta ut deler av fellesperioden, er det aktivitetskrav til mor i samme periode. Det vil si at mor må være i jobb eller annen godkjent aktivitet i perioden.

 Eksempel:Far ønsker å ta ut 50 prosent foreldrepenger fra fellesperioden, i samme periode som mor tar ut 50 prosent fellesperiode. Da må mor jobbe 50 prosent for å fylle aktivitetskravet i denne perioden.

 <p>Husk, dere må sende inn hver deres <a href="https://foreldrepengesoknad.nav.no/">søknad om foreldrepenger.</a></p> 

 Hvis den ene forelderen tar ut inntil 100 prosent av sin kvote og den andre inntil 50 prosent av fellesperioden, kan dere være hjemme samtidig inntil 150 prosent fra uke 7 etter fødselen.

 Eksempel: Far tar ut 100 prosent fedrekvote i samme periode som mor jobber 50 prosent og tar ut 50 prosent fra fellesperioden. Til sammen tar dere ut 150 prosent med foreldrepenger.

 Eksempel 2: Far tar ut 80 prosent fedrekvote og jobber 20 prosent i samme periode som mor jobber 60 prosent og tar ut 40 prosent fra fellesperioden.

 <p>Husk, dere må sende inn hver deres&nbsp;<a href="https://foreldrepengesoknad.nav.no/">søknad om foreldrepenger.</a></p> 

 Når dere får flere barn samtidig, får dere flere uker med foreldrepenger som dere kan dele. Disse ukene kalles flerbarnsuker og dere kan ta dem ut når som helst i foreldrepengeperioden. Dere kan ta de ut samtidig, eller hver for dere. Det er ikke krav til hva mor gjør når far eller medmor tar ut dager fra flerbarnsukene.

 ### Fødsel av tvillinger

 **Tvillinger:** Dere får 17 uker ekstra ved 100 prosent foreldrepenger og 21 uker ekstra ved 80 prosent foreldrepenger  
 **3 eller flere barn:** Dere får 46 uker ekstra ved 100 prosent foreldrepenger og 56 uker ekstra ved 80 prosent foreldrepenger

 ###  Adopsjon av tvillinger

 **2 barn,** får dere 17 uker ekstra ved 100 prosent foreldrepenger og 21 uker ekstra ved 80 prosent foreldrepenger  
 **3 eller flere barn**, får dere 46 uker ekstra ved 100 prosent foreldrepenger og 56 uker ekstra ved 80 prosent foreldrepenger

 <p>Husk, dere må sende inn hver deres <a href="https://foreldrepengesoknad.nav.no/">søknad om foreldrepenger.</a></p> 

 ### Når bare én forelder har rett til foreldrepenger

 Når bare én forelder har rett til foreldrepenger, har denne forelderen også rett til alle flerbarnsukene. Det er ikke krav til hva mor gjør når far eller medmor tar ut dager fra flerbarnsukene.

 Far eller medmor har også rett til alle flerbarnsukene når mor har uføretrygd.

 Far eller medmor har rett til permisjon i 2 uker rundt barnet er født. Disse ukene er en del av Arbeidsmiljøloven. Mange har rett til å få full lønn av arbeidsgiver i disse ukene.  

Hvis dere får barn 2. august 2022 eller senere har far eller medmor også rett til å ta ut to uker av foreldrepengene i forbindelse med fødselen. Disse to ukene kommer i tillegg til det du eventuelt har rett til å få fra arbeidsgiveren din. 

Far eller medmor kan velge å starte uttaket sitt to uker før barnet forventes født. 

Hvis begge foreldrene har rett til foreldrepenger tas disse to ukene av kvoten til far eller medmor,

Hvis det bare er far eller medmor som har opptjent rett til foreldrepenger, kan han eller hun ta ut foreldrepenger i opptil 8 uker uten at det stilles krav til mors aktivitet, og de kan være hjemme samtidig med mor i de første seks ukene etter fødsel. 

 

Om dere ønsker å være hjemme samtidig når far eller medmor tar ut kvote, kan mor ha ulønnet permisjon eller ferie.

 Far eller medmor kan også ha ulønnet permisjon eller ferie samtidig som mor har foreldrepenger.

 Dere kan bruke planen i søknaden for å planlegge hvor lenge dere kan være hjemme med barnet.

 Ulønnet permisjon er noe dere avtaler med arbeidsgiver og er ikke en del av foreldrepengeperioden fra NAV. Ulønnet permisjon kan påvirke retten din til andre NAV ytelser og opptjening av rett til foreldrepenger for nytt barn.

 [Her kan du lese mer om dine rettigheter til sykepenger hvis du har hatt ulønnet permisjon.](https://www.nav.no/no/person/arbeid/sykmeldt-arbeidsavklaringspenger-og-yrkesskade/sykepenger/sykepenger-til-sarskilte-grupper#chapter-5)

 Opptjening av rett til foreldrepenger er den samme som ved fødsel. Det samme gjelder beregningen av foreldrepengene.

 Dere kan starte foreldrepengene når dere overtar omsorgen for barnet. Dere kan også velge å starte foreldrepengene senere om dere ønsker det.

 
 Dere kan selv velge hvem som skal være hjemme når i permisjon.

 Når far skal ta ut deler av fellesperioden gjelder de samme reglene som ved fødsel, og det er [aktivitetskrav](https://www.nav.no/foreldrepenger#hvor-lenge) til mor.

 [Se hvilke søknadsfrister som gjelder ved adopsjon](https://www.nav.no/foreldrepenger#soknadsfrister)

 #### Vi har adoptert barn 1. oktober 2021 eller tidligere

 Derekan starte foreldrepengeperioden fra omsorgsovertakelsen.

 Ved adopsjon fra utlandet kan dere starte foreldrepengeperioden når dere overtar omsorgen for barnet i utlandet, eller den dagen dere kommer til Norge sammen med barnet. 

 Starter dere å ta ut foreldrepenger senere uten å søke utsettelse, vil dere få færre dager med foreldrepenger. 

 Foreldrepengeperioden er 46 uker hvis dere velger 100 prosent foreldrepenger, eller 56 uker ved 80 prosent foreldrepenger.

 Ukene er fordelt mellom foreldrene på samme måte som ved foreldrepenger ved fødsel, med unntak av tre uker før fødsel forbeholdt mor. Du kan lese mer om [perioden med foreldrepenger her](https://www.nav.no/foreldrepenger#hvor-lenge). 

 Dere må ta ut foreldrepengene innen 3 år etter omsorgsovertakelsen, eller før ny foreldrepengeperiode starter for nytt barn.

 

100 % foreldrepenger ved adopsjon| Mødrekvoten | 15 uker |
| Fedre-/medmorkvoten | 15 uker |
| Fellesperioden | 16 uker (Aktivitetskrav til mor) |

  

 

80 % foreldrepenger ved adopsjon| Mødrekvoten | 19 uker |
| Fedre-/medmorkvoten | 19 uker |
| Fellesperioden | 18 uker (Aktivitetskrav til mor) |

 Hvis dere adopterer flere barn samtidig, får dere flere uker med foreldrepenger. Disse ukene kalles flerbarnsuker, og dere kan ta dem ut når som helst i foreldrepengeperioden. Dere kan ta de ut samtidig, eller hver for dere. Det er ikke krav til hva mor gjør når far eller medmor tar ut dager fra flerbarnsukene.

 Adopterer dere 2 barn, får dere 17 uker ekstra ved 100 prosent foreldrepenger og 21 uker ekstra ved 80 prosent foreldrepenger.

 Adopterer dere 3 eller flere barn, får dere 46 uker ekstra ved 100 prosent foreldrepenger og 56 uker ekstra ved 80 prosent foreldrepenger.

 Dette gjelder både om dere adopterer tvillinger/trillinger eller søskenkull samtidig. 

 

Foreldrepenger ved adopsjon|  | 100 % | 80 % |
| 1 barn | 46 uker | 56 uker |
| 2 barn | 63 uker | 77 uker |
| 3 eller flere barn | 92 uker | 112 uker |

 <p>Husk, dere må sende inn hver deres <a href="https://foreldrepengesoknad.nav.no/">søknad om foreldrepenger.</a></p> 

 Du kan ikke få foreldrepenger

 * hvis barnet du adopterer er 15 år eller mer, eller
* det er ektefellen din sitt barn du adopterer. Se også om tidlig stebarnsadopsjon.

 Du kan få foreldrepenger hvis du adopterer stebarnet ditt i løpet av foreldrepengeperioden. Du sender inn en vanlig [søknad om foreldrepenger](https://foreldrepengesoknad.nav.no/) og velger at søknaden gjelder stebarnsadopsjon.

 ### Hva hvis mor har uføretrygd?

 Når bare far eller medmor har rett til foreldrepenger, og mor har uføretrygd, får du hele perioden med foreldrepenger. 

 Du kan ta ut ukene sammenhengende, delt opp eller kombinert med delvis arbeid.

 Hvis dere adopterer 2 eller flere barn har du også rett til alle [flerbarnsukene](https://portal-admin.oera.no/admin/site/preview/default/draft/www.nav.no/no/person/familie/foreldrepenger/foreldrepenger#flere-barn).

 #### Uker uten krav til mors aktivitet

 Hvis mor er uføretrygdet, kan du ta ut inntil 15 uker ved 100 prosent foreldrepenger uten at det er aktivitetskrav til mor. Samme gjelder inntil 19 uker ved 80 prosent foreldrepenger.

 Det er ikke krav til mors aktivitet når du tar ut dager fra [flerbarnsukene](https://portal-admin.oera.no/admin/site/preview/default/draft/www.nav.no/no/person/familie/foreldrepenger/foreldrepenger#flere-barn).

 Hvis dere adopterer barn 2. august 2022 eller senere, kan ukene uten aktivitetskrav tas ut når som helst innen tre år etter omsorgsovertakelsen, eller innen du starter en ny foreldrepengeperiode for nytt barn.

 Hvis dere har adoptert barn før 2. august 2022 må ukene uten aktivitetskrav tas ut innen 46 uker etter omsorgsovertakelsen om du velger 100 prosent foreldrepenger. Ukene må tas ut innen 56 uker etter omsorgsovertakelsen hvis du velger 80 prosent foreldrepenger.

 Ønsker du å ta ut ukene senere enn dette, må du dokumentere at mor er i godkjent aktivitet fra det gjenstår 15 uker av perioden på 46 uker etter omsorgsovertakelse, eller 19 uker av perioden på 56 uker etter omsorgsovertakelse. Så lenge mor er i godkjent aktivitet når du har opphold i foreldrepengeperioden kan du ta ut ukene helt frem til 3 år etter omsorgsovertakelsen, eller innen du starter en ny foreldrepengeperiode for nytt barn.

 #### Uker med krav til mors aktivitet

 Skal du ta ut mer enn ukene uten krav til mors aktivitet, må mor være i godkjent aktivitet når du skal være hjemme med barnet. Det samme gjelder hvis du skal ha opphold i foreldrepengene. Du mister dager når mor ikke er i godkjent aktivitet.

 Hvis mor er i aktivitet når du har opphold i foreldrepengene mister du ikke dager. Du kan da ta ut ukene helt frem til 3 år etter omsorgsovertakelsen, eller innen du starter en ny foreldrepengeperiode for nytt barn.

 Du kan lese mer om krav til mors aktivitet under [«Når bare far eller medmor har rett»](https://www.nav.no/no/person/familie/foreldrepenger/foreldrepenger#hvor-lenge).

 Foreldrepenger utbetales som vanlig når du bor i utlandet hvis du fyller vilkårene om å være [medlem i folketrygden](https://portal-admin.oera.no/admin/site/preview/default/draft/www.nav.no/no/person/flere-tema/arbeid-og-opphold-i-norge/relatert-informasjon/medlemskap-i-folketrygden).

 Du kan sjekke utbetalingene i tjenesten [utbetalingsoversikten](https://tjenester.nav.no/dineutbetalinger/).

 Ønsker du å [endre kontonummer](/kontonummer), kan du gjøre det på nav.no

  Her kan du lese mer om dine klage- og ankerettigheter

  