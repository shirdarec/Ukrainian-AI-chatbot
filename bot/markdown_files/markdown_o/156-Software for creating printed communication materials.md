#Software for creating printed communication materials
Software to create, edit and print communication boards, communication books (sound books), aided language boards and voice machine overlays, among others.
Du har rett til dette hjelpemiddelet hvis du hvis du har nedsatt eller ingen funksjonell tale, og har behov for hjelpemidler for alternativ og supplerende kommunikasjon. 

 Hjelpemiddelet kan også være aktuelt for deg som har kognitive vansker som påvirker evnen til å forstå og produsere tale, eller som trenger ekstra støtte for rekkefølge og struktur. 

 Du kan få programvare for å lage, redigere og skrive ut kommunikasjonsmateriell tilpasset ditt behov.

 Du kan blant annet lage kommunikasjonstavler, kommunikasjonsbøker (snakkebøker), dagstavler, overlegg til talemaskiner osv. 

 Det varierer hvilke grafiske tegn- eller symbolsystemer som følger med. For å finne ut hvilket tegn- eller symbolsystem som passer for deg, kan du lese [om de ulike tegnsystemene i Kunnskapsbanken](https://www.kunnskapsbanken.net/kommunikasjon/hva-er-ask/). 

 Ved valg av tegnsystem bør du legge vekt på dine tidligere erfaringer med tegnsystemer. Det er også viktig å kartlegge kunnskapen og erfaringene med bruk av tegnsystemer i det pedagogiske støttemiljøet og til de nærpersonene som skal hjelpe deg. 

 Er du usikker på hva du bør velge, kan du ta kontakt med NAV Hjelpemiddelsentral for råd og veiledning. 

 De ulike programmene fungerer godt på datamaskiner med Windows, men det er noen begrensninger dersom du bruker Mac eller iPad. 

  Du får skriftlig vedtak når søknaden er behandlet.

 NAV Hjelpemiddelsentral har ansvar for den tekniske opplæringen. Ofte vil NAV kunne tilby en oppstartssamtale om dette. 

 Det er kommunen, skolen eller barnehagen som har ansvar for oppfølging og bruk av hjelpemiddelet. Pedagogisk psykologisk tjeneste (PPT), Statped eller habiliteringstjenesten kan gi veiledning på det pedagogiske opplegget rundt programvaren. 

 Når programvaren er installert, finnes det både nettkurs og fysiske kurs du kan ta for å bli kjent med mulighetene i programmet. 

 Tips: 

 * Sjekk leverandørens hjemmeside for enkel opplæring
* [Opplæringsressurser ASK-hjelpemidler](https://www.kunnskapsbanken.net/kommunikasjon/opplaeringsressurser-ask-hjelpemidler/)
* [Kurs fra NAV Hjelpemiddelsentral](https://arbeidsgiver.nav.no/kursoversikt/?tema=Hjelpemidler%20og%20tilrettelegging&underkategori=Kommunikasjon%20(ASK))
* [E-læringen «God ASK» av Statped](https://www.statped.no/godask)

 