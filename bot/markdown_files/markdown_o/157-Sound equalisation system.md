#Sound equalisation system
Helps you catch what is being said when you are in rooms with lots of sound disturbances.
* Hvis du har varig nedsatt hørsel på ett eller begge ører. Med varig menes at du har hatt nedsatt hørsel i over to år, eller at du har permanent nedsatt hørsel.
* Hvis du har vansker med å oppfatte tale, for eksempel auditive prosesseringsvansker (APD).
* Hvis utstyret hjelper deg i utfordringene hørselsnedsettelsen gir.
* Du må være [medlem av folketrygden](https://www.nav.no/no/person/flere-tema/arbeid-og-opphold-i-norge/relatert-informasjon/medlemskap-i-folketrygden).
Lydutjevningsanlegg er aller vanligst i klasserom på skolen, for elever og lærere som har nedsatt hørsel eller vansker med å oppfatte tale. 

 Det finnes ulike typer løsninger, men et lydutjevningsanlegg består av en eller flere mikrofoner og høyttalere. Det finnes både stasjonære og mobile løsninger. Hvis du trenger lydutjevning i flere rom, vil et mobilt anlegg være det beste. Du vil ikke få innvilget fastmontert anlegg til bruk i flere rom. 

 Det finnes også løsninger for direktelyd og nærlyd, og det finnes løsninger som kan kobles til høreapparat hvis du bruker det. Med direktelyd mener vi at du har en mottaker som gjør at du får lyden rett i øret. Med nærlyd mener vi høyttaler plassert nært deg, for eksempel på pulten din. 

 Du kan få produkter som er spesialutviklet for personer med varig nedsatt hørsel gjennom NAV Hjelpemiddelsentral. Vanlige produkter som er å få kjøpt i butikk/nettbutikk, dekkes ikke av NAV. 

 [Du kan lese mer om de vanligste lydutjevningsanleggene i delkontrakt 10 og 11 på finnhjelpemiddel.nav.no.](https://finnhjelpemiddel.nav.no/rammeavtale/b9a48c54-3004-4f94-ab65-b38deec78ed3)

 Du kan få lydutjevningsanlegg til bruk i barnehage, skole, høyere utdanning og arbeidsplass. 

 #### Når kan du ikke få?

 * Hvis annen tilrettelegging av lydforholdene er tilstrekkelig, kan du ikke få lydutjevningsanlegg.
* Lydutjevningsanlegg er ikke aktuelt i for eksempel egen bolig, fritidsbolig eller hytte.
* Du kan ikke få lydutjevningsanlegg til bruk i avlastningsbolig.
* Hvis du bor på institusjon, er det institusjonen sitt ansvar å hjelpe deg med lydutjevningsanlegg.

 Se hvordan du går frem i ulike situasjoner:

 Om du skal søke selv, kommer an på hvor du trenger hjelpemiddelet:

    Du får skriftlig vedtak når søknaden er behandlet.

 