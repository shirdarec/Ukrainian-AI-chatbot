#War pension
A compensation for reduced working capacity due to injuries resulting from the war of 1939-45.
Du kan ha rett til krigspensjon (invalidepensjon) hvis du har fått men eller nedsatt arbeidsevne som følge av skade eller påkjenninger under sjøtjeneste, militær tjeneste, motstandsarbeid eller politisk fangenskap under krigen 1939-1945. Også andre som er påført skade som følge av krigsulykke eller hendinger som skyldes krigen, kan ha rett til krigspensjon.

 Etterlatte etter krigspensjonister kan ha rett til etterlattepensjon beregnet ut fra avdødes krigspensjon. På visse vilkår kan det også gis etterlattepensjon selv om avdøde ikke mottok krigspensjon.   

 Hva du får utbetalt i krigspensjon, er avhengig av

 * om du er over eller under 67 år
* hvor mange prosent arbeidsufør du er blitt som følge av skadene
* hvilket pensjonsgrunnlag du har. Pensjonsgrunnlaget er fastsatt ut fra antatt årsinntekt i 1946.

 Fra 2011 blir krigspensjon for personer over 67 år regulert i takt med gjennomsnittlig lønnsvekst i samfunnet og deretter fratrukket 0,75 prosent. Den årlige reguleringen skjer med virkning fra 1. mai hvert år.

 Pensjonen til krigspensjonister under 67 år reguleres ut fra [grunnbeløpet i folketrygden](/grunnbelopet) 1. mai hvert år.

 Full etterlattepensjon er to tredjedeler av avdødes pensjon.

 Barnepensjon blir regnet ut på grunnlag av grunnbeløpet i folketrygden.

 Du kan se hvilke beløp som gjelder for alle krigspensjoner i [vedlegg til loven om krigspensjon](https://lovdata.no/nav/andre-rettskilder/Milit%C3%A6rkrigspensjonsloven).

 Pensjonsgrunnlaget er et beløp som danner grunnlaget for beregningen av selve pensjonen.

 For personer som går inn under bestemmelsene i militærloven, er pensjonsgrunnlaget kr 10 000,- per 1. juli 1946.

 Personer som går inn under sivilloven, blir delt i grupper med ulike pensjonsgrunnlag.

 ### Gruppe 1 omfatter

 * personer som har vært i hjemmestyrkene eller som har tatt aktivt del i annet patriotisk arbeid
* personer som har vært antatt til tjeneste av norsk eller alliert militærmakt, eller
* tvangsmessig tatt til tjeneste av annen militærmakt, samt det sivile luftverns personale
* sanitetspersonell som har stått i godkjente frivillige hjelpeforeningers tjeneste, og som under tjenesten har vært særlig utsatt for krigsulykke
* sjømenn, kystloser, statsloser, losgutter og postfunksjonærer på skip

 Pensjonsgrunnlaget er kr 10 000,-.

 ### Gruppe 2 omfatter

 * fiskere og andre sivilpersoner i yrker eller bedrifter som NAV Arbeids- og velferdsdirektoratet antar har vært særlig utsatt for krigsulykke

 Pensjonsgrunnlaget er kr 4 000,-.

 ### Gruppe 3 omfatter

 * andre sivilpersoner og personer som hører inn under en av gruppene nevnt foran, når ulykken er uten sammenheng med de tjeneste- eller arbeidsforholdene som er nevnt

 Pensjonsgrunnlaget er kr 3 200,-.

 Pensjonene i gruppe 2 og 3 blir utbetalt med likt beløp.

 For personer som kommer inn under tilleggsloven, er pensjonsgrunnlaget kr 10 000,-.

 Hvis du har rettigheter i andre trygdeordninger, blir pensjonene samordnet. Hovedregelen er at du får et samlet pensjonsbeløp som tilsvarer minimum den høyeste av pensjonene.

 #### Andre støtteordninger

 Krigspensjonister kan også få [refusjon for medisinske utgifter](/krigspensjon#andre-ordninger) ved godkjent krigsskade.

 Krigspensjonen er en livsvarig ytelse. I forbindelse med dødsfall utbetales krigspensjon til og med måneden etter dødsfallet.

 Krigspensjon utbetales en gang i måneden (følger datoer for alderspensjon og AFP).

#### Feriepenger

 #### Skatt

 Krigspensjonister kan også ha rett til gratis medisinsk behandling for skade eller sykdom godkjent som krigsskade. Nødvendig tannbehandling kan dekkes etter takstene i den offentlige tannhelsetjenesten.

 Ordningen gjelder ikke for enker etter krigspensjonister.

 #### **Hva refunderes?**

 * Medisiner må være på resept eller anbefalt av lege.
* Medisinsk behandling for skade eller sykdom godkjent som krigsskade.
* Tannbehandling.
* Utgifter for reiser til medisinsk behandling kan dekkes etter rimeligste forsvarlige reisealternativ.
* Briller dekkes ikke så lenge det er for vanlige aldersforandringer av synet. Briller kan dekkes hvis behovet skyldes øyesykdommer.
* Høreapparat dekkes av NAV. Du kan søke om å få refundert utgifter til batterier.

 #### **Hvordan søker du om refusjon?**

 Det kan være praktisk å samle opp utgifter for en periode, men de kan om ønskelig sendes inn forløpende. Kvitteringer og regninger sendes til:

 NAV Familie- og pensjonsytelser, Postboks 6600 Etterstad, 0607 Oslo

 Krigspensjonister har dessuten rett til tre ukers fritt kuropphold i året på Bæreiasenteret eller i godkjent opptreningsinstitusjon.

 Krigspensjon er ikke en folketrygdytelse. Det skjer ingen endringer i krigspensjonen hvis du flytter ut av landet.

 Du bør undersøke om du beholder [medlemskapet i folketrygden](/no/person/flere-tema/arbeid-og-opphold-i-norge/relatert-informasjon/medlemskap-i-folketrygden). Det påvirker blant annet retten til helsetjenester.

 