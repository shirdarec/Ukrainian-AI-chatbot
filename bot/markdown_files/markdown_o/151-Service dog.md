#Service dog
Helps you in everyday life when you have physical disabilities.
For å få servicehund må du ha fysiske funksjonsnedsettelser som gjør at du trenger hjelp til praktiske gjøremål som å hente gjenstander, åpne og lukke dører eller av- og påkledning.

 Servicehunden må kunne gjøre deg  vesentlig mer selvhjulpen, og kunne hjelpe deg med flere praktiske gjøremål.

 Du kan ikke få servicehund for at den skal kunne varsle om diabetes eller epilepsianfall.

 En servicehund er spesialtrent til å hjelpe deg som har fysiske funksjonsnedsettelser i hverdagen. Servicehunder har adgang til blant annet spisesteder, overnattingssteder, matbutikker, taxier og annen offentlig kommunikasjon.

 Det koster ikke noe å få servicehund, men du må selv dekke utgifter til fôr og vaksiner. 

 Du får låne hunden av NAV Hjelpemiddelsentral.

 Du kan lese mer [om servicehund på kunnskapsbanken.net](https://www.kunnskapsbanken.net/hvordan-er-det-a-ha-en-servicehund/)

 Hvis du ikke har mulighet til å legge ut, kan du kontakte NAV Hjelpemiddelsentral Innlandet-Elverum på e-post [servicehund@nav.no](mailto:servicehund@nav.no). Husk å ikke oppgi sensitive personopplysninger hvis du sender oss e-post.

 For å søke om servicehund trenger du:

* Bekreftelse fra kommunen. Bekreftelsen må inneholde hvilke kommunale tjenester du mottar, og hvor ofte du mottar dem.
* Legeerklæring
 Det finnes ikke et ferdig skjema for legeerklæringen, så du må selv passe på at legeerklæringen inneholder punktene over.

 NAV har begrensede budsjetter for servicehund. Derfor er det dessverre ikke sikkert at du får servicehund, selv om du oppfyller vilkårene.

 Når du har sendt søknaden, vil NAV vurdere om du kan få servicehund. I så fall blir du kontaktet av Faglig utvalg for servicehunder.

 ### Intervju

 Etter et intervju vil det faglige utvalget vurdere om du oppfyller vilkårene, og om du kan få servicehund på årets budsjett. NAV fatter så en bestemmelse om dette.

 Du vil så bli du kontaktet av en hundeskole som har avtale med NAV for en kartleggingssamtale.

 ### Samtrening

 Når hunden har gjennomført grunntrening og spesialtrening for å dekke dine individuelle behov, skal du delta på et to ukers kurs hos leverandøren. Her trener du sammen med servicehunden under ledelse av en hundetrener.

 ### Godkjenningsprøve

 Du og servicehunden må bestå en godkjenningsprøve mot slutten av kurset. Etter godkjenningen skal du trene i 5 dager med servicehunden under ledelse av hundetrener hjemme hos deg selv.

 NAV vil fatte et nytt vedtak om tildeling av servicehund.

 Hvis du allerede har servicehund, kan du bestille ID-kort på engelsk til hunden. Kortet bestiller du hos [NAV Hjelpemiddelsentral Innlandet-Elverum](https://www.nav.no/no/lokalt/hjelpemiddelsentraler/nav-hjelpemiddelsentral-innlandet/lokal-informasjon/lokal-informasjon-elverum/nav-hjelpemiddelsentral-innlandet-elverum-kontaktinformasjon), eller på e-post [servicehund@nav.no](mailto:servicehund@nav.no).

 