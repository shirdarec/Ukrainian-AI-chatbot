#Travel expenses
Covers your travel expenses when you try out, adapt or repair assistive technology.
Du kan få dekket reiseutgiftene dine hvis

 * du skal prøve ut eller tilpasse et hjelpemiddel eller en bil
* du skal reparere et hjelpemiddel
* du skal delta på tilpasningskurs
* du skal delta på folkehøyskole.

 Du kan få dekket utgifter til billigste reisemåte med offentlig transportmiddel.

 Reiseutgifter med egen bil kan dekkes med kilometergodtgjørelse. 

 Hvis helsen din gjør at du trenger en annen form for transport, kan du få dekket utgifter til taxi.

 Du kan få dekket reiseutgifter til hjelpemiddelsentral, bilsenter, bilombygger, tilpasningskurs, folkehøyskole og leverandører av proteser, parykk og grunnmønster.

 Hovedregelen er at du må legge ut for reisen selv og søke om å få refundert utgiftene i etterkant. Du må legge ved kvitteringer.  
   
 For refusjon av reiser til sykehus og andre tjenester som administreres av helseforetakene, [gå til pasientreiser (åpnes i ny fane)](https://pasientreiser.no/).

 #### Reiseutgifter for hjelpemidler gjennom hjelpemiddelsentralen

 Bruk dette søknadsskjemaet hvis du ønsker å få refundert utgifter for reise til en hjelpemiddelsentral.

 #### Reiseutgifter for prøving og tilpasning av bil

 Bruk dette søknadsskjemaet hvis du ønsker å få refundert utgifter for reise til bilsenter eller bilombygger.

 #### Reiseutgifter for andre hjelpemidler og tjenester

 Bruk dette søknadsskjemaet hvis du ønsker å få refundert utgifter for reise til:

 * arm- eller benprotese, ortose eller ortopediske sko
* brystprotese
* ansiktsdefektprotese
* øyeprotese
* parykk
* tilpasningskurs
* støtte til folkehøyskole
* grunnmønster på klær

 ### **Rekvisisjon til taxi**

 Du kan få rekvisisjon til taxi hvis helsen din gjør at du ikke kan bruke egen bil eller kollektivtransport, og du ikke har mulighet til å legge ut for taxi.

 * For å få rekvisisjon, tar du kontakt med det ortopediske verkstedet, hjelpemiddelsentralen eller bilsenteret du skal reise til.
* Når du bestiller taxi gir du taxiselskapet beskjed om at du har rekvisisjon. De vil da sende regningen til NAV, og du betaler ikke egenandel.

 Hvis du skal reise med taxi til et tilpasningskurs, må du legge ut og søke om å få refundert utgiftene i ettertid, se informasjon under "Reiseutgifter for andre hjelpemidler og tjenester".  
   
 Hvis du ikke kan legge ut for taxi til tilpasningskurs, kan du kontakte NAV Arbeid og ytelser på telefon 55 55 33 33 for å få en rekvisisjon. Husk å ta kontakt i god tid før du skal reise. 

 ### **Rekvisisjon til fly eller båt**

 Hvis du ikke har noen mulighet til å legge ut for reise med fly eller båt til tilpasningskurs eller ortopedisk verksted, kan du kontakte NAV Arbeid og ytelser på telefon 55 55 33 33 for å få en rekvisisjon. Husk å ta kontakt i god tid før du skal reise. 

 Du får skriftlig svar når søknaden din er behandlet. Saksbehandlingstiden er på .

 