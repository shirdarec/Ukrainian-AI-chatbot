#Interpreting services for the deaf, deafblind, and individuals with impaired hearing - booking
Before booking an interpreter for deaf, deafblind, and impaired hearing individuals, you must apply for and be granted approval for an interpreter.
Bruk skjemaet [Søknad om tolk](https://www.nav.no/soknader/nb/person/hjelpemidler-og-tilrettelegging/horsel#NAV100706) når du skal søke om tolk første gang og ved endringer i behovet for tolk. Dersom du for eksempel allerede har søkt og fått innvilget tolk i dagliglivet og får behov for tolk for å ta høyere utdanning eller i arbeid, må du søke på nytt.

Maksimal behandlingstid er fire måneder, men de fleste søknader avgjøres raskere. 

Du kan bestille tolk for døve, hørselshemmede og døvblinde i bestillingsløsningen. Du benytter også denne løsningen om du skal bestille tolk på vegne av andre.

 NB: Ved akutt behov for tolk for døve, hørselshemmede og døvblinde, kontakt [akuttvakt tolk](/tolking-for-dove-dovblinde-horselshemmede#akuttolk) på telefon 99 48 18 10.

 [Du må logge deg inn med BankID](/no/samarbeidspartner/hjelpemidler/digitalisering/sikker-innlogging). I bestillingsløsningen kan du bestille nye oppdrag, gjøre endringer og få en oversikt over alle dine oppdrag. Du kan også bestille tolk på vegne av andre. 

 Ved bestilling av tolk er det viktig å få med informasjon om

 * start- og slutt-tidspunkt
* innhold
* hvem skal delta
* hvor skal tolken møte
* om innholdet skal gjøres opptak av eller streames

 Dersom du ikke ønsker å bruke digitale løsninger, kan du [kontakte tolketjenesten](/no/person/hjelpemidler/hjelpemidler-og-tilrettelegging/tolketjenesten) ved din lokale hjelpemiddelsentral.

 ### NAV Tolkebestilling som app

 Tolkebestillingen er også tilgjengelig som applikasjon.

 Det er den enkelte tolketjeneste som kan gi deg tilgang til å logge inn på applikasjonen.

 Appen heter NAV Tolkebestilling, og kan lastes ned fra App Store eller Google Play.

 Retten til tolk er hjemlet i flere lover og blir betalt av flere instanser.

 Bruk NAV Tolkebestilling også når oppdraget dekkes av et annet offentlig organ enn NAV.

 Når tolking kommer inn under andre sektorers ansvarsområder, faller retten til tolking etter folketrygdloven § 10-8 bort. Det vil si at tolkeoppdraget ikke dekkes av NAV, men av den andre instansen. 

 Her er en oversikt over de vanligste instansene som har finansieringsansvar for tolkingen.

 * **NAV** dekker tolking til lege/helsetjeneste, arbeid, høyere utdanning og dagligliv. Dette er hjemlet i folketrygdloven § 10-7.
* **Kommunen og** **fylkeskommunen** dekker tolking i barnehage, grunnskole og videregående skole. Dette er hjemlet i opplæringslova § 2-6 og § 3-9.
* **Helseforetaket** dekker tolking ved innleggelse og opphold på sykehus. Dette er hjemlet i pasient- og brukerrettighetsloven kapittel 3.
* **Domstolene** dekker tolking ved rettsforhandlinger. Dette er hjemlet i domstolloven § 137.
* **Politiet** dekker tolking ved henvendelser fra politiet. Dette er en følge av forvaltningslovens regulering av plikter og rettigheter i all offentlig saksbehandling (§ 11 og § 17).

 Når oppdraget ikke dekkes av folketrygden, trenger NAV organisasjonsnummer, fakturareferanse og kontaktinformasjon til den som skal betale for oppdraget.

 Når du bestiller tolk, vurderer NAV  oppdraget etter følgende prioritet

 1. akutt fare for liv og helse
2. viktige hendelser i livet
3. arbeid og utdanning
4. dagliglivets gjøremål

 Valg av tolk og løsning avhenger av flere forhold, for eksempel

 * oppdragets faglige krav og grad av alvorlighet
* behov for kontinuitet
* tilgjengelige tolkeressurser
* tolkens kvalifikasjoner
* ditt ønske
* krav til habilitet og etikk

 