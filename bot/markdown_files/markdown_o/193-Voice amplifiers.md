#Voice amplifiers
Can help those with a low voice or those who struggle to be heard in noisy environments.
En stemmeforsterker kan være aktuelt dersom du har så svak eller utydelig stemme at du trenger kraftig forsterking.

 Diagnoser og tilstander som kan utløse behovet, kan være 

 * muskelsykdom som påvirker strupen
* strupekreft
* skader i strupe
* parkinson sykdom som rammer strupe
* ALS
* andre progredierende sykdommer som påvirker stemmen

 En stemmeforsterker er et kommunikasjonshjelpemiddel som forsterker lyden av stemmen.

 Hjelpemiddelet består av en forsterker eller høyttaler, med mikrofon som tilbehør. Forsterkeren kan knyttes til ulike mikrofontyper slik at dette kan tilpasses dine behov. Det kan være for eksempel hodebåren mikrofon, strupemikrofon eller mygg.

 Stemmeforsterkere brukes ofte innendørs til private samtaler, men også i større rom og omgivelser. Den gir ikke feedback eller støy.

 En stemmeforsterker kan være til hjelp i mange ulike omgivelser. De kommer derfor i ulike størrelser og varianter.

 Du kan [se de vanligste stemmeforsterkerne på denne siden](https://finnhjelpemiddel.nav.no/rammeavtale/8ae46f0b-5654-473c-994a-42dec0358573), under Post 10 i hurtigoversikten (finnhjelpemiddel.nav.no) 

  ### Etter at du har søkt

 Du får skriftlig vedtak når søknaden er behandlet.

 