#Glasses for treatment or prevention of amblyopia
May treat or prevent visual impairment amblyopia in children.
Amblyopi er synsnedsettelse på ett eller begge øynene, uten påviselig sykdom i selve øyet. Briller kan være viktig for å behandle eller forebygge amblyopi hos barn som har utviklet eller har økt risiko for å utvikle tilstanden. 

 Barn under 10 år med amblyopi eller risiko for å utvikle amblyopi, kan søke støtte til briller for å behandle eller forebygge dette.

 Regelverket er inndelt etter ordinære vilkår og særskilte vilkår. De ordinære vilkår gjelder for personer under 10 år. Ett eller flere av kriteriene nedenfor må da være oppfylt:

 * Astigmatisme: ≥ 1,50 D
* Bilateral hypermetropi: ≥ 4,00 D
* Anisometropi: ≥ 1,00 D
* Manifest strabisme

 Barn over 10 år kan i særskilte tilfeller få støtte til behandling av amblyopi. Optiker eller øyelege må beskrive og dokumentere endring i visus og/eller skjelevinkel bakover i tid. I tillegg skal amblyogene risikofaktorer beskrives.

 Du kan få støtte til briller.

 I spesielle tilfeller kan du få støtte til kontaktlinser.

 #### Om brilleabonnement

 Det er noen optikerbutikker som tilbyr abonnement, det vil si leie av briller.

 Stønadsordningen har som formål å gi støtte ved kjøp av briller. Du kan derfor ikke kombinere brilleabonnement med støtte fra NAV.

 Det er brillestyrken din som bestemmer hvor mye du kan få i tilskudd. Kriteriene for innplassering i de ulike satsene står etter beløpene.

 Det er to faste satser for brillene.

Satsene er i utgangspunktet inndelt etter brillestyrke.

 #### Sats 1

 Styrker ≤ 3,75 Dioptrier (D)

 #### Sats 2

 Styrker ≥ 4 - ≤ 6 D

 #### Individuelt beløp

 Styrker ≥ 6,25 D, eller sylinderstyrke lik eller over -4,0 D, eller flerstyrkeglass.

 I tilfeller med individuelt stønadsbeløp vil din optiker fylle ut et pristilbud på søknaden.

 Hvis brillene koster mer enn satsen, må du betale resten selv. Hvis brillene koster mindre enn satsen får du dekket det brillene koster.

 Reiser til optiker dekkes ikke.

* Ta kontakt med optiker eller øyelege for utfylling av skjemaet.
* Dersom briller bestilles før søknaden er behandlet, bør optiker informere om hvilke stønadstype som er forventet.

 * Bekreftelse på behovet fra øyelege eller optiker
* Dersom det søkes om individuelt beløp, må det følge med pristilbud fra optiker. Pristilbudet skal oppgi det beløpet som NAV kan dekke. Dersom pristilbudet ikke er i samsvar med kravet til at rimeligste hensiktsmessige behandlingsbrille skal velges, vil NAV Hjelpemiddelsentraler på selvstendig grunnlag fastsette individuelt beløp.

 Eventuell pris på månedsleie og bindingstid i et abonnement kan ikke brukes som dokumentasjon for å få støtte fra NAV. For fastsetting av stønadsbeløp kan heller ikke NAV ta utgangspunkt i hva brillen ville ha kostet dersom den ikke var en del av et abonnement, det vil si dersom du hadde kjøpt brillen

 Bytte av slitte glass regnes som reparasjon når det ikke er endring i styrke.

Hvis brillene må repareres, skal årsaken til reparasjonen fylles ut i punkt 5 i søknadsskjema.

Hvis du har mistet brillene, vokst fra innfatningen eller brillene må repareres, og hvis det ikke er noen endring i brillestyrke, kan behovet for nye briller bekreftes av optiker. Dette gjelder selv om det er øyelege som har bekreftet behovet ved første gangs undersøkelse.

Som hovedregel anbefaler vi å sjekke brillestyrken på nytt dersom det har gått over et år siden forrige undersøkelse.

Trenger du nye briller på grunn av  endring i styrke, må endringen være over eller lik +/- 0,50D.

Personer som har fylt 10 år må alltid sende inn ny fullstendig søknad som begrunner behovet spesielt.

