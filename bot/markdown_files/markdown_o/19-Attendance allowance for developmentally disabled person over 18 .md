#Attendance allowance for developmentally disabled person over 18 
Secures you income during absence from work when you have to care for a developmental disabled person over the age of 18 who is very seriously ill.
  ### Hvem regnes som omsorgsperson?

 Som regel er det foreldrene som er omsorgspersonene for barnet, også når de ikke bor sammen. Omsorgspersoner kan også være fosterforeldre eller steforeldre.

 Andre kan ha rett til pleiepenger hvis de helt eller delvis har omsorgen for barnet i perioden de søker pleiepenger. Dette kan for eksempel være venner, voksne søsken, besteforeldre, tante eller onkel.

 Pleiepengene skal dekke inntekten du vanligvis har opptil 6 ganger grunnbeløpet, som tilsvarer en årslønn på  kroner.

**Her kan du lese om hvordan pleiepenger fastsettes i din situasjon:**

       ### Ikke jobbet fire uker

 I noen tilfeller kan du ha rett til pleiepenger selv om du ikke har jobbet fire uker før du søker om pleiepenger. 

 Hvis du skulle vært på jobb når du søker pleiepenger, men kommer inn under unntaksreglene fordi du ikke rakk å jobbe minst fire uker, skal pleiepengene beregnes etter vanlige regler ut fra hvilken jobbsituasjon du har. 

 Hvis du ikke hadde avtalt arbeid når du søker pleiepenger, men likevel har rett på grunn av unntaksreglene, kan pleiepengene dekke 65% av inntekten du ville hatt hvis du jobbet. 

 ### Fisker

 Som fisker er det ulike måter man kan motta lønn. Du kan motta lønn som hyre eller lott, eller du kan motta begge deler. Det er viktig at vi mottar riktig informasjon om arbeidssituasjonen din slik at vi får gitt deg riktig beregning av pleiepengene.

 #### Hyre

 Hvis du mottar hyre får du lønn som arbeidstaker. Det er ikke alle fiskere som er registrert med et arbeidsforhold i arbeids- og arbeidstakerregisteret slik at det er synlig i søknaden. Grunnen til at du ikke ser arbeidsforholdet ditt er at arbeidsgiveren din ikke er pliktig til å melde deg inn som arbeidstaker når du er fisker.

 Hvis du er fisker med hyre, må arbeidsgiveren din sende inn inntektsmelding med informasjon om inntekten din. [Arbeidsgiveren din kan lese mer om hvordan man sender inn inntektsmelding og hvordan denne skal fylles ut.](https://www.nav.no/no/bedrift/tjenester-og-skjemaer/nav-og-altinn-tjenester/foreldrepenger-og-svangerskapspenger2)

 #### Lott

 Hvis du er fisker med lott, regnes du som selvstendig næringsdrivende. I søknadsdialogen må du svare ja på spørsmålet om du er selvstendig næringsdrivende, du må velge at du er fisker når du fyller ut informasjon om næringen din.

 Spørsmålene du får i søknaden er tilpasset din situasjon og du får veiledning og informasjon underveis. Når du gir oss informasjon om at du er fisker får vi registrert riktig informasjon om deg, og vi får sendt riktig informasjon om deg til skatteetaten.

 [På skatteetaten sine hjemmesider kan du lese mer om lott og hyre.](https://www.skatteetaten.no/rettskilder/type/handboker/skatte-abc/gjeldende/f-13-fiske/)

 #### Fisker med egen båt

 Hvis du er fisker med egen båt, er du selvstendig næringsdrivende. I søknadsdialogen må du svare ja på spørsmålet om du er selvstendig næringsdrivende, du må velge at du er fisker når du fyller ut informasjon om næringen din. Spørsmålene du får i søknaden er tilpasset din situasjon og du får veiledning og informasjon underveis.

 #### Hvis du har både lott og hyre

 Hvis du mottar både lott og hyre så mottar du inntekt både som arbeidstaker og som selvstendig næringsdrivende.

 For den delen av inntekten din som er hyre er du å regne som arbeidstaker, og du mottar lønn som arbeidstaker. Det er ikke alle fiskere som er registrert med et arbeidsforhold i arbeids- og arbeidstakerregisteret slik at det er synlig i søknaden. Hvis du er fisker med hyre, må arbeidsgiveren din sende inn inntektsmelding med informasjon om inntekten din.

 For den delen av inntekten din som er lott, er du å regne som selvstendig næringsdrivende. I søknadsdialogen må du svare ja på spørsmålet om du er selvstendig næringsdrivende, du må velge at du er fisker når du fyller ut informasjon om næringen din.

 Spørsmålene du får i søknaden er tilpasset din situasjon og du får veiledning og informasjon underveis. Når du gir oss informasjon om at du er fisker får vi registret riktig informasjon om deg, og vi får sendt riktig informasjon om deg til skatteetaten.

 ### Har du fått ny inntekt?

 Når du får ny inntekt mens du mottar pleiepenger, kan dette påvirke hvor mye du får utbetalt fra NAV. Ny inntekt kan for eksempel komme fra et nytt arbeidsforhold, at du starter opp som selvstendig næringsdrivende eller tar oppdrag som frilanser. 

 Omsorgsstønad fra kommunen regnes som frilansinntekt. Det betyr at også omsorgsstønad kan påvirke hvor mye pleiepenger du kan få utbetalt.

 Pleiepengene skal dekke den inntekten du hadde da du startet med pleiepengene. Når du får ny inntekt, får du et lavere inntektstap, og NAV skal derfor vurdere å redusere utbetalingen av pleiepenger.

 Denne reduksjonen gjøres uavhengig av om du får pleiepenger utbetalt direkte fra NAV, eller om du får pleiepengene utbetalt som lønn fra arbeidsgiver. Hvis arbeidsgiveren din forskutterer lønn, må du derfor informere om at refusjonen fra NAV kan bli redusert. 

 Du må sende en melding til oss hvis du får ny inntekt, der du informerer om hvor du får ny inntekt fra og hvor mye du forventer å tjene fremover.

      
 Arbeidsgiveren din kan utbetale pleiepengene til deg, og kreve refusjon fra NAV etterpå. Hvis arbeidsgiver ikke ønsker å gjøre dette, får du utbetalingen direkte fra NAV.

 ### Utbetaling for søknader som nylig er behandlet

  ### Feriepenger

  ### Skatt

   Du kan få mellom 20 prosent og 100 prosent pleiepenger. Dette kommer an på:

 * Hvor mange timer den du pleier er i omsorgsbolig, eller andre organiserte omsorgstilbud
* Hvor mye du jobber
* Om du skal dele pleiepengene med en annen omsorgsperson

 Du kan få opptil 100 prosent pleiepenger hvis én eller flere av disse punktene gjelder for deg:

 * Personen du pleier er innlagt på sykehus, og det er nødvendig at du er tilstede.
* Du er hjemme fra jobb fordi personen trenger din pleie og omsorg hele tiden.
* Den du pleier er i et omsorgstilbud i mindre enn 3 timer og 45 minutter per uke.
* Omsorgstilbudet er sporadisk eller kortvarig.
* Legen dokumenterer at personens behov ikke er godt nok ivaretatt i omsorgstilbudet. Dette kan for eksempel være hvis det bare er du som kan ivareta personens medisinske behov mens hen er i omsorgstilbudet.
* Du må være i beredskap eller være tilgjengelig også når personen er i et omsorgstilbud.
* Du må være våken om natten for å pleie personen og derfor må være borte fra jobb dagen etter.

 Hvis det blir endringer i personens omsorgstilbud, eller i antall timer du jobber, må du melde fra om endringene.

 I noen tilfeller vil den du pleier være i andre organiserte omsorgstilbud, slik at du har mulighet til å jobbe deltid.

 Eksempler:

 * Personen bor 50 prosent i omsorgsbolig, mens du jobber 50 prosent. Da får du 50 prosent pleiepenger.
* Personen bor 50 prosent i omsorgsbolig, mens du jobber 70 prosent. Da får du 30 prosent pleiepenger, fordi du jobber 70 prosent, og pleiepenger skal erstatte tapt inntekt.
* Personen bor 50 prosent i omsorgsbolig, men du får jobbet kun 30 prosent. Da får du 50 prosent pleiepenger, som er tilsvarende omsorgstilbudet.

 Du har ikke rett til pleiepenger hvis den du pleier har et omsorgstilbud i mer enn 30 timer per uke. Det vurderes unntak hvis du må være i beredskap eller være våken om natten for å pleie personen.

 ### Hvis du må være i beredskap

 I noen tilfeller kan sykdommen gjøre at du må være i beredskap eller være tilgjengelig, selv om den du pleier er i et omsorgstilbud. Det kan for eksempel være at du må reise fra jobb på kort varsel for å være tilgjengelig for den du pleier. I disse tilfellene vil du som hovedregel få pleiepenger.

 Du opplyser i søknaden om hva som gjør at du må være i beredskap eller tilgjengelig. Hvis behovet oppstår etter at du har søkt, kan du ringe oss på 55 55 33 33, tastevalg 3. Eller du kan [skrive en beskjed til oss](https://www.nav.no/person/kontakt-oss/nb/skriv-til-oss) under tema velger du Familie.

 ### Hvis du må være våken om natten

 Hvis sykdommen til den du pleier gjør at du

 * må være våken om natten for å pleie personen og
* derfor må være borte fra jobb dagen etter

 tas dette hensyn til når vi fastsetter pleiepengene. Du opplyser i søknaden om hva som gjør at du må være våken. Hvis behovet oppstår etter at du har søkt, kan du ringe oss på 55 55 33 33. Eller du kan [skrive en beskjed til oss](https://www.nav.no/person/kontakt-oss/nb/skriv-til-oss), under tema velger du Familie.

 Her finner du en oversikt over endringer du må melde fra om når du har pleiepenger.

 #### Jobb eller ferie i pleiepengeperioden

 Bruk endringsmeldingen for å melde fra om du skal 

 * jobbe mer eller mindre i perioden du har pleiepenger.
* ha ferie, eller endre denne.

 Du kan gjøre endringer i opptil 3 måneder tilbake i tid, og opptil 12 måneder frem i tid. Hvis endringen gjelder utenfor denne tidsrammen må du melde fra [Skriv til oss](/skriv-til-oss). Det samme gjelder hvis du er selvstendig næringsdrivende, eller har pleiepenger for flere barn. 

 #### Avsluttet eller endret arbeidsforhold

 Når du har endringer i arbeidsforholdene dine, melder du fra om dette via Skriv til oss. En endring kan for eksempel være en endring i stillingsprosent.

  #### Ny inntekt eller ny arbeidssituasjon

 Hvis du har fått ny inntekt i tillegg til pleiepengene, melder du fra om forventet ny inntekt via Skriv til oss. Det kan for eksempel være at du skal prøve å jobbe for en ny arbeidsgiver, har startet egen næring eller har fått innvilget omsorgsstønad fra kommunen. 

  #### Omsorgstilbud

 Hvis den du pleier er fast og regelmessig i et omsorgstilbud, og denne tiden endrer seg til en ny fast og regelmessig tid, sender du en beskjed om endringen via Skriv til oss. Omsorgstilbud kan være omsorgsbolig, BPA (brukerstyrt personlig assistent) eller andre organiserte tilbud.

 Du trenger ikke sende noen beskjed hvis den du pleier bare er sporadisk i omsorgstilbudet.

  #### Andre endringer

 Du må også melde fra når

 * den du pleier ikke lenger har behov for kontinuerlig omsorg og pleie på grunn av sykdom.
* du har behov for kortere periode med pleiepenger.
* du vil endre hvor mange prosent pleiepenger du skal ha.
* behovet for nattevåk og/eller beredskap endrer seg.
* du skal reise til et [et land utenfor EØS.](https://www.nav.no/pleiepenger-over-18#utland)
* omsorgen for den du pleier er overført til andre, helt eller delvis.

   
  

 Hvis du trenger mer veiledning, kan du ringe oss på 55 55 33 33.

 #### **Du kan se hva du har sendt inn på Dine pleiepenger:**

  Hvis du skal reise til et land utenfor EØS må du gi beskjed til NAV.

 Du må gi beskjed fordi vi må vite:

 * Om du er sammen med den du pleier i tiden du reiser
* Hvilket land dere skal reise til
* I hvilken periode dere skal være i utlandet
* Om du skal avvikle ferie

 Når du reiser utenfor EØS og retten din til pleiepenger er oppfylt i perioden, kan du motta pleiepenger i opptil 8 uker i løpet av en 12 måneders periode.

 Du melder fra ved å skrive en beskjed til oss, eller ved å ringe 55 55 33 33.

  Du får skriftlig vedtak når søknaden er behandlet.

 Du kan [logge deg inn på Min side](https://idporten.difi.no/opensso/UI/Login?realm=/norge.no&spEntityID=oidc.difi.no&service=IDPortenLevel3List&goto=http://idporten.difi.no/opensso/SSORedirect/metaAlias/norge.no/idp4?ReqID%3D_46d340347196add94980569ed59695ba%26index%3Dnull%26acsURL%3Dhttps://oidc.difi.no:443/idporten-oidc-provider/assertionconsumer%26spEntityID%3Doidc.difi.no%26binding%3Durn:oasis:names:tc:SAML:2.0:bindings:HTTP-POST) etter omkring en uke, og se status for søknaden din. Hvis du har søkt på papirskjema, kan du se status etter omkring 10 dager.

 ### Skal du endre på hvor mye pleiepenger du har nå?

Hvis du har pleiepenger og skal endre hvor mange prosent du skal ha, kan du enten skrive en beskjed til oss om endringen, eller du kan ringe oss på 55 55 33 33.

En endring kan for eksempel være at du har

* 50 prosent pleiepenger, men skal nå ha 100 prosent
* 100 prosent pleiepenger, men skal nå ha 50 prosent

