#Occupational rehabilitation
Offer of counselling sessions and individually adapted activities when you have health problems or social problems.
Tiltaket kan være aktuelt for deg som har nedsatt arbeidsevne på grunn av sykdom og/eller funksjonsnedsettelse og

 * ikke har kommet inn i arbeidslivet
* står i fare for å falle ut av arbeidslivet
* har falt ut av arbeidslivet

 NAV vurderer sammen med deg om du har behov for tiltaket. NAV gjør den endelige vurderingen om du får tiltaket. Hvis du er sykmeldt, skal NAV informere behandleren som sykmeldte deg.

 Tiltaket blir tilpasset behovet ditt ut fra mulighetene dine på arbeidsmarkedet, og kan blant annet inneholde

 * motivasjons- og mestringsaktiviteter
* individuelt treningsopplegg med veiledning
* arbeidsutprøving i trygge omgivelser
* veiledning i livsstil

 #### **Når du har et arbeidsforhold**

 Hvis du er sykmeldt fra et arbeidsforhold, får du oppfølging som er knyttet til arbeidsplassen din.

 Hvis du ikke kan fortsette i den nåværende jobben din, blir målet at du skal finne en annen jobb. Før du starter opp i tiltaket, må NAV ha fått en oppfølgingsplan fra arbeidsgiveren din. Her skal det dokumenteres at tiltak på arbeidsplassen er forsøkt eller vurdert, men at det ikke er mulig å tilrettelegge arbeidet.

 #### **Når du ikke har et arbeidsforhold**

 Hvis du ikke har et arbeidsforhold, kan du få oppfølging hos en tiltaksarrangør eller på en ordinær arbeidsplass med hjelp fra en tiltaksarrangør. Du vil få veiledning og hjelp til å kartlegge hvilke muligheter du har til å finne en jobb som passer for deg.

 Tilbudet har en maksimal varighet på 12 uker.

 Hvis du allerede får sykepenger eller arbeidsavklaringspenger, beholder du pengestøtten mens du deltar på tiltaket.

  Hvis du ikke får pengestøtte fra NAV, kan du ha rett til tiltakspenger. Tiltakspengene skal blant annet dekke de daglige utgiftene dine mens du deltar på tiltaket.

  