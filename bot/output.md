Laster innhold...

Laster innhold...

Lukk

DETTE KAN DU HA RETT TIL

Oppdatert 14. februar 2024

Krigen i Ukraina fører til mye uro og usikkerhet for mange mennesker. Er du flyktning, kan du få hjelp fra NAV.

Інформація українською мовою

Информация на русском языке

Søke jobb i Norge  

Videoer for arbeidssøkere på ukrainsk

Livsopphold 

Økonomisk sosialhjelp

Statlig bostøtte fra husbanken

Pengestøtte når du får eller har barn

Alderpensjon, uføretrygd og supplerende stønad  

Hjelpemidler ved nedsatt funksjonsevne

Viktig informasjon i kontakt med NAV

Har du russisk bankkonto?

Andre som kan hjelpe

For å kunne jobbe i Norge, må du ha oppholdstillatelse. Ukrainske flyktninger som får kollektiv beskyttelse har midlertidig opphold, derfor forventes det at alle voksne fordrevne aktivt bidrar til å komme raskt ut i jobb og blir selvforsørget.

Når du får kollektiv beskyttelse, kan du gå direkte i arbeid. Du kan også få tilbud om introduksjonsprogram i din kommune. Gjennom introduksjonsprogrammet får du blant annet kunnskap om norsk arbeidsliv og mulighet til å lære norsk.

Deltakelse i introduksjonsprogram og/eller norskopplæringen kan skje parallelt med jobb. Å være i jobb gir deg gode muligheter til å praktisere norsk på arbeidsplassen. Vi oppfordrer deg til å takke ja til de jobbtilbudene du får. Det vil gi deg mulighet til å bli kjent med norsk arbeidslivskultur og du får verdifull arbeidserfaring som du kan bygge videre på.

I Norge er det mange måter å søke jobb på. Vær kreativ!

Finn ditt NAV-kontor

​​​Registrer CV-en din på flere jobbportaler samtidig for å øke dine muligheter til å finne en jobb. Rekrutteringsbyråer har gode nettverk av arbeidsgivere som kan være til hjelp i jobbsøkingsprosessen. Vær aktiv, hold kontakten der du registrerer CV.

Tjenestene fra rekrutteringsbyråer i Norge er gratis for private personer. Det er bedrifter som betaler for å finne den riktige kandidaten.

Enkelte rekrutteringsbyråer kan ha informasjon på ukrainsk eller engelsk.

Har du utdanning eller erfaring fra arbeid med barn og unge eller helse- og omsorgsarbeid, og ønsker å jobbe med dette i Norge?

Deltakere i introduksjonsprogrammet med relevant kompetanse kan få tilbud om opplæring for å bli assistent i skole, barnehage eller i helsesektoren. Ta kontakt med din programrådgiver i kommunen for å utforske denne muligheten.

Dersom du ikke deltar i introduksjonsprogrammet, kan du kontakte ditt NAV-kontor for råd og veiledning.

Dersom du ikke klarer å finne jobb på egen hånd, kan NAV hjelpe deg med informasjon, veiledning og ulike tiltak for å øke dine muligheter til å få en jobb. Hvis du ønsker å få hjelp fra NAV, må du registrere deg som arbeidssøker på nav.no slik at NAV kan få vurdert ditt behov for hjelp fra NAV.

I denne filmen blir du vist og forklart hvordan du registrerer deg som arbeidssøker. 

Når du er registrert som arbeidssøker hos NAV, må du sende meldekort hver 14. dag for å fortsette å være registrert som arbeidssøker.

I denne filmen viser vi trinn for trinn hvordan meldekortet skal fylles ut når man mottar dagpenger fra NAV.

NAV kan blant annet hjelpe deg med å registrere og lage CV, samt vise deg hvor du finner ledige stillinger og hvordan du søker jobber.

Trenger du hjelp til å ta gode og velinformerte valg når det gjelder utdanning, opplæring, og arbeid? Da kan du få karriereveiledning hos fylkeskommunen. Karriereveiledning er et gratis tilbud til alle over 19 år. Karriereveiledning skal bidra til at du lettere kan se dine muligheter i forhold til utdanning, opplæring og arbeid.

Se video: Registrering som arbeidssøker (ukrainsk)

Se video: Hvordan fylle ut meldekort (ukrainsk)

Varighet er 7,5 min

Se video: Introduksjon til aktivitetsplanen (ukrainsk)

Varighet er 1,5 min

Se video: Dialogen i aktivitetsplan (ukrainsk)

Varighet er 1,5 min

Se video: Aktivitetskort i aktivitetsplanen (ukrainsk)

Varighet er 4 min

UDI har ansvar for ditt livsopphold når du bor i mottak og frem til du blir bosatt i en kommune.

Arbeidsinntekt

Introduksjonsstønad

Økonomisk sosialhjelp

 

Økonomisk sosialhjelp er en midlertidig støtte du kan få hvis du ikke kan forsørge deg selv. Hvor mye du kan få i økonomisk støtte, vurderer vi ut fra situasjonen din, inntektene og utgiftene dine. Dersom inntekten din øker, vil den økonomiske støtten kunne reduseres.

Alle søknader vurderes individuelt. Når du søker, tar vi hensyn til alder, familiesituasjon, hvordan du bor og helse. Hvis du har barn, tar vi særlige hensyn til behovene deres i vurderingen.

NAV-kontoret kan frem til du er bosatt henvise deg til å benytte et tilbud om statlig mottaksplass eller deltakelse i introduksjonsprogrammet fremfor å gi økonomisk støtte ut over det akutte.

Du kan søke om å få hjelp med nødvendige utgifter du ikke kan dekke selv. Dette kan være utgifter til livsopphold, husleie og/eller strøm. Med utgifter til livsopphold mener vi utgifter til mat, klær, nødvendige hygieneartikler, lege, medisiner, enkel tannbehandling, telefon, internett, reise, forsikring og andre liknende utgifter. Dersom du har utgifter som ikke dekkes av støtten til livsopphold, kan du søke om tilleggsstøtte til slike utgifter. Dette kan for eksempel være støtte til høytid, fritidsaktiviteter, klær og utstyr, eller helseutgifter.

Mer informasjon om utgifter til tannbehandling

Det er vanlig å legge ved søknaden et såkalt kostnadsoverslag før behandlingen finner sted. Kostnadsoverslag viser hva behandlingen vil koste og eventuelt røntgenbilder samt en uttalelse fra tannlegen om behandlingen.

Ved akutt tannbehandling kan du bli spurt om å legge ved faktura og en uttalelse fra tannlegen hvis du søker om økonomisk støtte til å betale utgiftene for behandlingen som allerede er gjennomført.

Du kan søke digitalt eller på papir i den kommunen du oppholder deg.

Du må legge ved fakturaer for det du har søkt om støtte til, for eksempel husleie og strøm.

Det er viktig at du opplyser oss om alle inntekter og utgifter du har, slik at vi får vurdert situasjonen din og behovet ditt for hjelp.

Finn ditt NAV-kontor

Søk om økonomisk sosialhjelp

Last ned papirsøknad

Dette kan du bli bedt om å dokumentere:

Hvis du ikke er i mottak, og står i en situasjon uten penger til mat eller et sted å bo akkurat nå, kan du kontakte NAV-kontoret i kommunen du oppholder deg. De vil kunne hjelpe deg med å søke.

Hvis du har lav inntekt og høye boutgifter, kan du søke om bostøtte fra Husbanken.

Kort informasjon om bostøtte

Regelverk for bostøtte

Foreldrepengene skal erstatte inntekten din når du skal være hjemme med barnet i førbindelse med fødsel eller adopsjon. Vanligvis er det 3 krav du må fylle for å få foreldrepenger.

Når du søker om foreldrepenger, velger du lengden på foreldrepengeperioden. Ved fødsel av ett barn er foreldrepengeperioden 49 uker med full sats (100%) eller 59 uker med redusert sats (80%). Stønadsperioden kan variere hvis du føder eller adopterer flere barn samtidig.

Hvis du føder barn eller adopterer barn under 15 år, men ikke har rett til foreldrepenger, kan du få engangsstønad for hvert barn.

Engangsstønad er ment å bidra til å dekke noen av utgiftene i forbindelse med å få barn. For å få engangsstønad må du:

Har du barn under 18 år som bor hos deg i Norge, kan du ha rett på barnetrygd.

Barnetrygden utbetales månedlig. Utbetalingen stanses måneden før barnet fyller 18 år. Barnetrygden skal bidra til å dekke utgifter som følger med det å ha barn.

For å kunne få barnetrygd, må barnet og den barnet bor sammen med ha lovlig opphold, bo og oppholde seg i Norge i mer enn ett år.

Det betyr at du kan søke om barnetrygd når du får forlenget den midlertidige beskyttelsen, etter å ha hatt opphold i Norge i 12 måneder. Barnetrygd vil bli etterbetalt fra måneden du har fått innvilget midlertidig kollektiv beskyttelse.

Du kan få utvidet barnetrygd i tillegg til den ordinære barnetrygden, hvis du er enslig forsørger og bor alene med barn.

Du kan ikke få utvidet barnetrygd hvis du er gift. 

Du kan bli spurt om å dokumentere at du ikke bor sammen med den andre forelderen til barnet (for eksempel med skilsmisseattest eller andre dokumenter).

For å ha rett til å få uføretrygd, må sykdom og/eller skade være hovedårsaken til at du har nedsatt arbeids- og inntektsevne.

I tillegg må du som hovedregel fylle disse vilkårene:

Mer om uføretrygd på nav.no

Du kan kontakte ditt NAV-kontor hvis du har flere spørsmål eller ønsker å få avklart dine rettigheter til uføretrygd.

Flyktninger og asylsøkere med funksjonsnedsettelse kan ha rett på å låne hjelpemidler gratis. 

Medlemskap i folketrygden er nøkkelen til rettigheter fra NAV. I Norge kan du være medlem som bosatt eller som arbeidstaker.

Personer som får kollektiv beskyttelse, blir pliktige medlemmer i folketrygden.

NAV har taushetsplikt om all kontakt du har med NAV, inkludert opplysninger om hvilke tjenester og utbetalinger du mottar. Hvis andre skal få tilgang til de opplysningene som NAV har om deg, må de enten ha myndighet (lovhjemmel) eller ha en fullmakt fra deg.

Hvis du vil ha hjelp i kontakten din med NAV, kan du gi fullmakt til en person du har tillit til. Du bestemmer selv hva fullmakten skal gjelde, og hvor lenge den varer. Digital fullmakt kan gis for inntil ett år om gangen. Du kan sende fullmakten digitalt eller på papir

Lag fullmakt

Last ned fullmakt

For å få tilgang til digitale tjenester fra NAV, trenger du en personlig elektronisk ID fra Norge, for eksempel MinID, BankID, BuypassID eller Commfides.

Ved å logge seg inn på nav.no med elektronisk ID, kan du blant annet registrere deg selv som arbeidssøker, sende digitale søknader om pengestøtte, skrive til NAV og motta meldinger fra NAV. Der vil du også få oversikt over sakene dine og finne informasjon om utbetalingene dine.

Bestille BankID

Dersom du er kunde i en norsk bank, kan du bruke BankID for å logge på offentlige tjenester. Ta kontakt med banken din for å bestille BankID.

Bestille BuypassID

Du kan også bestille Buypass ID, hvis du har fått innvilget kollektiv beskyttelse. 

Bestill Buypass ID

Hvis situasjonen din endrer seg, kan det bli endringer i stønaden du får fra NAV. Gi beskjed til NAV hvis dette endrer seg:

Hvis du skal snakke med NAV og trenger hjelp til å forstå språket, har du rett til en tolk. Tolken vil hjelpe deg å forstå det som blir sagt, og med å formidle det du vil si. Det koster ikke noe å bruke tolk.

Video - bruk av tolk i møte med NAV (ukrainsk språk)

Du kan klage hvis du mener vi gjorde noe feil da vi behandlet søknaden din. Klagen må være skriftlig, og skal sendes til NAV-kontoret som har skrevet vedtaket du klager på. Du kan be om hjelp fra NAV-kontoret til å skrive klagen.

Les mer om klagerettigheter på engelsk

Du har rett til å få veiledning fra NAV for å forebygge eller løse utfordringer med hjemmeforhold, bosituasjon, omsorg for barn, arbeid eller økonomi. For å få for en veiledningssamtale med oss, kan du ta kontakt med NAV-kontoret ditt. Du kan også ringe oss for å få avtale om veiledning med NAV-kontoret ditt.

Russiske banker er for tiden utestengt fra betalingssystemet SWIFT. Derfor får ikke NAV utbetalt penger til russiske kontoer. Dette betyr at hvis du har krav på pengestøtte fra NAV og har oppgitt at pengene skal overføres til en russisk konto, kan vi for tiden ikke overføre penger til deg. 

Hvis du har mulighet til å bytte til norsk kontonummer, anbefaler vi det. Se hvordan du kan endre kontonummer for utbetalinger fra NAV.

Hvis du er i Norge og ikke får tilgang til bankkontoene dine på grunn av sanksjoner mot Russland, må du kontakte den russiske ambassaden. På UDIs nettsider kan du lese mer informasjon til russiske borgere.  

NAV eller andre norske myndigheter kan ikke hjelpe deg med dette.

Utlendingsdirektoratet (UDI) har ansvar for behandling av søknader fra utenlandske borgere om visum, opphold og asyl i Norge. UDI avtaler også drift av mottak og innkvartering.

Informasjon til ukrainske flyktninger fra UDI 

Intergrerings- og mangfoldsdirektoratet (IMDi) har informasjon om beskyttelse og opphold i Norge for flyktninger fra Ukraina

Informasjon til ukrainske flyktninger fra IMDi

Har du høye boutgifter, og lav inntekt? Da kan du ha rett til bostøtte. 

Informasjon om bostøtte

Ny i Norge samler informasjon fra offentlige myndigheter som kan hjelpe deg i din nye hverdag i Norge. Der blir du kjent med dine rettigheter og plikter.

Ny i Norge: informasjon til flyktninger på et sted

Hos Arbeidstilsynet kan du lese om dine rettigheter og plikter i arbeidslivet.

Dine rettigheter og plikter i arbeidslivet

Du møter først chatbot Frida som har døgnåpent. Mellom klokken 9 og 15 på hverdager kan du be Frida om å få chatte med en veileder.

Åpent hverdager kl. 9–15. Vi kan ringe deg tilbake hvis ventetiden er over 5 min. 

Arbeids- og velferdsetaten

